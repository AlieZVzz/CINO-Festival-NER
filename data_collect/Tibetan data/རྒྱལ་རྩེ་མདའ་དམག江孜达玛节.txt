མི་དམངས་དྲ་བའི་འཕྲིན། འདི་ག་ཚགས་པར་ཁང་དུ་པེ་ཅིང་ནས་གློག་འཕྲིན་འབྱོར་གསལ། ཉེ་ཆར། དམག་ཞབས་ཐིམ་པའི་དམག་མིའི་ལས་དོན་པུའི་གཞུང་དོན་ཐིང་དང་འཕྲལ་སྡོམ་དོ་དམ་པུའི་གཞུང་དོན་ཐིང་གིས"རྒྱལ་ཁབ་ཀྱི་ཕྱོགས་བསྡུས་རང་བཞིན་གྱི་མེ་ཟོན་རོགས་སྐྱོབ་དཔུང་ཁག་གིས་དམག་ཞབས་ཐིམ་པའི་དམག་མིར་ཕྱོགས་ནས་མེ་ཟོན་རུ་མི་བསྡུ་བའི་ལས་དོན་ཡག་པོ་སྒྲུབ་དགོས་པའི་སྐོར་གྱི་བརྡ་ཐོ"（གཤམ་ལ"བརྡ་ཐོ"ཞེས་བསྡུ་རྒྱུ）མཉམ་དུ་བཀྲམ་སྟེ། དམག་ཞབས་ཐིམ་པའི་དམག་མིའི་ལས་ཞུགས་འཕེལ་རྒྱས་ལ་སྐུལ་འདེད་དང་རྒྱལ་ཁབ་ཀྱི་ཕྱོགས་བསྡུས་རང་བཞིན་གྱི་མེ་ཟོན་རོགས་སྐྱོབ་དཔུང་ཁག་འཛུགས་སྐྱོང་སོགས་ཐད་བཀོད་སྒྲིག་བྱས་ཡོད། "བརྡ་ཐོའི"ནང་། རྒྱལ་ཁབ་ཀྱི་ཕྱོགས་བསྡུས་རང་བཞིན་གྱི་མེ་ཟོན་རོགས་སྐྱོབ་དཔུང་ཁག་འཛུགས་སྐྱོང་གི་དགོས་མཁོར་དམིགས་ཏེ། དམག་ཞབས་ཐིམ་པའི་དམག་མིར་ཕྱོགས་ནས་ཆེད་དོན་བགྲོད་ལམ་བཏོད་པ་དང་རུ་མི་བསྡུ་བའི་ཆེད་དོན་འཆར་གཞི་ལོགས་སུ་བཀོད་ནས། རུ་མི་བསྡུ་བའི་གྲངས་འབོར་དེ་ལོ་འཁོར་གྱི་སྤྱིའི་གཞི་ཁྱོན་གྱི་གསུམ་ཆ་གཅིག་ལས་མི་ཉུང་བ་བྱེད་དགོས། དམག་ཞབས་ཐིམ་པའི་དམག་མིའི་དོན་དངོས་དང་བསྟུན་ཏེ་མེ་ཟོན་རོགས་སྐྱོབ་ལས་རིགས་ཀྱི་ཁྱད་ཆོས་ལ་གཞིགས་ནས། རུ་མི་བསྡུ་བའི་ཆ་རྐྱེན་ལྷུག་ཏུ་བཏང་བ་དང་། དམག་ཞབས་ཐིམ་པའི་དམག་མིའི་ལོ་ཚད་ལོ་24བར་ལྷུག་ཏུ་བཏང་ཡོད། དེ་སྔ་དཔུང་སྡེར་འཕྲིན་གཏོང་དང་། རྫས་འགྱུར་སྔོན་འགོག མཁའ་འགྲུལ། ཆུ་འཛུལ་སོགས་ཀྱི་ལས་དོན་ཁྲོད་ཞུགས་མྱོང་བའི་རྒྱལ་ཁབ་ཀྱི་ཕྱོགས་བསྡུས་རང་བཞིན་གྱི་མེ་ཟོན་རོགས་སྐྱོབ་དཔུང་ཁག་གི་འཕྲལ་མཁོ་ཆེ་ཞིང་ཧ་ཅང་དཀོན་པའི་ཆེད་ལས་ཤེས་ལྡན་མི་སྣ་ཡིན་ཕྱིན་ཆོག་མཆན་ཐོབ་རྗེས་ལོ་ཚད་དེ་ལོ་28བར་ལྷུག་ཏུ་བཏང་ཆོག ཏང་ཡོན་དང་། བྱས་རྗེས་བཞག་ནས་བྱ་དགའ་ཐོབ་མྱོང་མཁན། སྔོན་གཤེགས་དཔའ་བོའི་ནང་མི་བཅས་སྔོན་ལ་བསྡུ་རྒྱུ། རུ་མིར་བསྡུས་རྗེས་དམག་ཞབས་ཐིམ་པའི་དམག་མིའི་དངོས་ཞབས་སྒྲུབ་པའི་ལོ་ཚད་ལས་ཀའི་དུས་ཚོད་དུ་བརྩིས་ནས་འབྲེལ་ཡོད་གཏན་འབེབས་ལྟར་ཐོབ་ཐང་རིམ་པ་དང་གླ་ཆ་གཏན་འཁེལ་བྱ་རྒྱུ་རེད།
ཞི་ཅིན་ཕིང་གིས་དམག་ཡོངས་ལ་དམག་སྦྱོང་གི་བཀའ་བཏང་གནང་བ།  ཟླ་1ཚེས་3ཉིན་གྱི་སྔ་དྲོ་ཀྲུང་དབྱང་དམག་ཨུད་ཀྱིས་2018ལོའི་དམག་སྦྱོང་འགོ་འཛུགས་ཀྱི་སྐུལ་སློང་ཚོགས་ཆེན་གཟབ་རྒྱས་ཤིག་འཚོགས་ཤིང་། ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི་དང་། རྒྱལ་ཁབ་ཀྱི་ཀྲུའུ་ཞི། ཀྲུང་དབྱང་དམག་ཨུད་ཀྱི་ཀྲུའུ་ཞི་བཅས་ཡིན་པའི་ཞི་ཅིན་ཕིང་གིས་དམག་ཡོངས་ལ་དམག་སྦྱོང་གི་བཀའ་བཏང་གནང་བ།  ཟླ་1ཚེས་3ཉིན་གྱི་སྔ་དྲོ་ཀྲུང་དབྱང་དམག་ཨུད་ཀྱིས་2018ལོའི་དམག་སྦྱོང་འགོ་འཛུགས་ཀྱི་སྐུལ་སློང་ཚོགས་ཆེན་གཟབ་རྒྱས་ཤིག་འཚོགས་ཤིང་། ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི་དང་། རྒྱལ་ཁབ་ཀྱི་ཀྲུའུ་ཞི། ཀྲུང་དབྱང་དམག་ཨུད་ཀྱི་ཀྲུའུ་ཞི་བཅས་ཡིན་པའི་ཞི་ཅིན་ཕིང་གིས་དམག་ཡོངས་ལ་དམག་སྦྱོང་གི་བཀའ་བཏང་གནང་ཞིང་། འདི་ནི་ཚོགས་ར་གཙོ་བོའི་དཔུང་སྡེའི་དཔོན་དམག་གིས་དམ་བཅའ་འཇོག་པའི་གནས་ཚུལ་ཡིན་པ། ཤིན་ཧྭ་གསར་འགྱུར་ཁང་པའོ་ཏིང་ནས་གློག་འཕྲིན་འབྱོར་གསལ། ལོ་གསར་པ་ཤར་བའི་སྐབས་རྣམ་པ་ཡོངས་རྫོགས་གསར་པར་གྱུར་པ་དང་བསྟུན་དམག་ཡོངས་ཀྱི་གོང་འོག་ཚང་མར་དམག་རྟ་གོ་མཚོན་གྱི་གྲབས་གཤོམ་བྱས་ནས་དམག་སྦྱོང་བྱེད་བཞིན་ཡོད། ཚེས་3ཉིན་གྱི་སྔ་དྲོ་ཀྲུང་དབྱང་དམག་ཨུད་ཀྱིས་2018ལོའི་དམག་སྦྱོང་འགོ་འཛུགས་ཀྱི་སྐུལ་སློང་ཚོགས་ཆེན་གཟབ་རྒྱས་ཤིག་འཚོགས་པ་དང་། ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི་དང་། རྒྱལ་ཁབ་ཀྱི་ཀྲུའུ་ཞི། ཀྲུང་དབྱང་དམག་ཨུད་ཀྱི་ཀྲུའུ་ཞི་བཅས་ཡིན་པའི་ཞི་ཅིན་ཕིང་གིས་དམག་ཡོངས་ལ་དམག་སྦྱོང་གི་བཀའ་བཏང་གནང་ནས་དམག་ཡོངས་ཀྱིས་ཏང་གི་ཚོགས་ཆེན་བཅུ་དགུ་པའི་དགོངས་དོན་དང་དུས་རབས་གསར་པའི་ཏང་གི་དམག་དཔུང་སྟོབས་ཆེར་གཏོང་བའི་དགོངས་པ་ལག་བསྟར་དོན་འཁྱོལ་དང་དངོས་འཐབ་ཅན་གྱི་དམག་སྦྱོང་སྦྱོང་བརྡར་ལ་ཕྱོགས་ཡོངས་ནས་ཤུགས་སྣོན་བརྒྱབ་སྟེ་རྒྱལ་ཁ་ལེན་པའི་ནུས་པ་ཕྱོགས་ཡོངས་ནས་ཆེ་རུ་གཏོང་དགོས་པའི་འབོད་སྐུལ་གནང་བ་རེད། དགུན་ཨ་རང་ད་རང་གི་ཧྭ་བྱང་ས་གཞི་ཆེ་མོར་གྲང་ངར་ཤིན་ཏུ་ཆེ་བ་དང་སྦྱོང་བརྡར་བྱ་ཡུལ་དུ་སྐྱེ་སྟོབས་ཀྱི་གསོན་ཤུགས་འཕེལ་ནས་སྤྲོ་སེམས་ཀྱིས་ཁེངས་ཡོད། སྦྱོང་བརྡར་འགོ་འཛུགས་ཀྱི་སྐུལ་སློང་ཚོགས་ཆེན་འཚོག་ཡུལ་གཙོ་བོ་དབུས་རྒྱུད་དམག་ཁུལ་སྐམ་དམག་ཐོན་ཞིག་གི་ཚ་ཁ་བལྟ་སར་དཔོན་དམག་7000ལྷག་ཙམ་གྱིས་དྲག་ཆས་ཆ་ཚང་སྤྲས་ནས་བརྗིད་ཉམས་ལྡན་པའི་ངང་རུ་སྒྲིག་ནས་བསྡད་ཡོད་པ་མ་ཟད། གོ་མཚོན་300ཙམ་བརྗིད་ཉམས་ལྡན་པའི་ངང་གྲལ་སྒྲིག་པོས་བཞག་ཡོད། དམག་གཟིགས་སྟེགས་བུའི་ཐོག"ཀྲུང་དབྱང་དམག་ཨུད་ཀྱི་2018ལོའི་དམག་སྦྱོང་འགོ་འཛུགས་ཀྱི་སྐུལ་སློང་ཚོགས་ཆེན"ཞེས་པའི་འཕྲེད་འགེལ་ཡི་གེ་བཀལ་ཡོད། "དངོས་འཐབ་ཀྱི་བླང་བྱ་གཞིར་བཟུང་སྦྱོང་བརྡར་དང་། སྦྱོང་བརྡར་གཞིར་བཟུང་དངོས་འཐབ། སྦྱོང་བརྡར་དང་དངོས་འཐབ་གཞི་གཅིག་ཅན་དུ་འགྱུར་བ་བྱེད་པ"དང"བསྐོངས་ན་འཛོམས་ཐུབ་པ་དང་། འཛོམས་ན་འཐབ་ཐུབ་པ། འཐབ་ན་རྒྱལ་ངེས"བཅས་ཀྱི་ཡིག་འབྲུ་ཧ་ཅང་མངོན་གསལ་དོད་པོ་ཡོད། དེ་དང་ཕྱོགས་མཚུངས་དམག་ཡོངས་སུ་ཡན་ལག་ཚོགས་ར་4000ཙམ་བཀོད་སྒྲིག་བྱས་ཡོད་པ་དེ་དག་སྐམ་དམག་དང་། མཁའ་དམག མཚོ་དམག འཕུར་མདེལ་དམག འཐབ་ཇུས་རོགས་སྐྱོར་དཔུང་སྡེ། དྲག་ཆས་ཉེན་རྟོག་དཔུང་སྡེའི་ཐང་འཐབ་ཅན་གྱི་ཡན་ལག་ཚོགས་ར་བཅས་རེད། མཐའ་ཡས་ནགས་ཚལ་ཁུལ་དང་ཁ་བས་བཀླུབས་པའི་ཡུལ་ནས་གནམ་མཐའ་མཚོ་གཏིང་བར་དང་། ནུབ་བྱང་གི་བྱེ་ཐང་ཆེན་པོ་ནས་ཤར་ལྷོའི་མཚོ་རྒྱུད་བར། དབུས་རྒྱུད་ནས་ལེ་དབར་སྟོང་གི་མཐའ་མཚམས་འགག་སྒོ་བར་དམག་རིགས་གསུམ་གྱི་དཔོན་དམག་ཚོས་བརྗིད་ཉམས་དང་ལྡན་པའི་ངང་བཀའ་སྒུག་ནས་བསྡད་ཡོད། དེ་ནི་ཀྲུང་དབྱང་དམག་ཨུད་ཀྱིས་དམག་ཡོངས་གཅིག་གྱུར་སྒྲིག་འཛུགས་བྱས་ནས་སྦྱོང་བརྡར་བྱེད་འགོ་ཚུགས་པའི་སྐུལ་སློང་བྱེད་ཐེངས་དང་པོ་དང་མི་དམངས་དམག་དཔུང་གིས་དུས་རབས་གསར་པའི་དམག་སྦྱོང་དམག་གྲབས་ལ་ཤུགས་སྣོན་རྒྱག་པའི་བཀྲག་མདངས་འཚེར་ས་གསར་རྐྱང་ཞིག་ཀྱང་རེད། ཆུ་ཚོད་བཅུ་པ་ཏག་ཏག་ལ་ཞི་ཅིན་ཕིང་གིས་དམག་ཆས་སྤྲས་ནས་ཚོགས་ར་གཙོ་བོའི་དམག་གཟིགས་སྟེགས་བུའི་ཐོག་ཕེབས་པ་རེད། དམག་སྦྱོང་བྱེད་འགོ་ཚུགས་པའི་སྐུལ་སློང་ཚོགས་ཆེན་འགོ་ཚུགས་པ་དང་བསྟུན་དཔོན་དམག་ཚོས་སྐད་གསང་མཐོན་པོས་ཀྲུང་གོ་མི་དམངས་བཅིངས་འགྲོལ་དམག་གི་དམག་གླུ་བཏང་མ་ཐག་ནམ་མཁར་བྲག་ཅ་འཁོར་ནས་སྒར་ས་ཡོངས་སུ་ཁྱབ། དེ་རྗེས་ཞི་ཅིན་ཕིང་གིས་དམག་ཡོངས་ལ་སྦྱོང་བརྡར་བྱ་རྒྱུའི་བཀའ་བཏང་བ་རེད། ཁོང་གིས་དམག་ཡོངས་ཀྱི་རིམ་པ་ཁག་གིས་དམག་སྦྱོང་དམག་གྲབས་ཀྱི་ཕྱོགས་སྟོན་གསལ་པོར་ཤུགས་སྣོན་བརྒྱབ་ནས་བློ་བརྟན་འགྱུར་མེད་ཀྱི་སྒོ་ནས་དམག་དོན་སྦྱོང་བརྡར་བྱ་རྒྱུ་དེ་འཐབ་ཇུས་ཀྱི་གནས་བབ་ཐོག་འཇོག་པ་དང་ལས་ཀའི་ལྟེ་བར་བརྩིས་ཏེ་དམ་འཛིན་ལྷོད་མེད་དང་གྲུབ་འབྲས་ཐོབ་པ་བྱེད་དགོས། འགོ་ཁྲིད་ཀྱིས་སྣེ་ཁྲིད་པ་དང་གོང་གིས་འོག་གི་སྣེ་ཁྲིད་རྒྱུ་མཐའ་འཁྱོངས་དང་། དངོས་འཐབ་དངོས་སྦྱོང་དང་མཉམ་འཐབ་མཉམ་སྦྱོང་མཐའ་འཁྱོངས། རྩ་འཛིན་ལ་གཞིགས་ནས་དམག་སྦྱོང་དང་དམག་སྦྱོང་བཅོས་སྒྲིག་ནན་པོ་མཐའ་འཁྱོངས་བཅས་བྱེད་དགོས། སྦྱོང་བརྡར་གྱི་སྤྱོད་ཚུལ་ལེགས་སུ་གཏོང་བ་དང་། སྦྱོང་བརྡར་གྱི་བྱ་ཐབས་གསར་གཏོད་བྱེད་པ། སྦྱོང་བརྡར་འགན་ལེན་འཐུས་སྒོ་ཚང་དུ་གཏོང་བ། སྦྱོང་བརྡར་གྱི་ལྟ་ཞིབ་ནན་དུ་གཏོང་བ་བཅས་ཀྱི་སྒོ་ནས་མང་ཚོགས་རང་བཞིན་གྱི་དམག་སྦྱོང་རྩལ་འགྲན་གྱི་བྱེད་སྒོ་སྤེལ་བ་དང་། དམིགས་སའི་རང་བཞིན་དང་འགྲན་རྒོལ་རང་བཞིན་གྱི་སྦྱོང་བརྡར་ལ་ཤུགས་སྣོན་རྒྱག་པ། དམག་དོན་སྦྱོང་བརྡར་གྱི་དངོས་འཐབ་ཅན་གྱི་ཆུ་ཚད་གོང་མཐོར་གཏོང་བ། དམག་རྒྱག་ཐུབ་པ་དང་རྒྱལ་ཁ་ལེན་ཐུབ་པའི་འཇོན་ཐང་ཁོང་དུ་བརྟན་པོ་ཆུད་པར་བྱེད་དགོས། དམག་ཡོངས་ཀྱི་བཀོད་འཐབ་པས་ཏང་ཀྲུང་དབྱང་དང་ཀྲུང་དབྱང་དམག་ཨུད་ཀྱི་ཐབས་ཇུས་མཛུབ་སྟོན་ལག་བསྟར་མཐའ་གཅིག་ཏུ་བྱས་ཏེ་གཅིག་ནས་དཀའ་སྡུག་ལ་མི་སྐྲག་པ་དང་། གཉིས་ནས་ཤི་རྒྱུར་མི་སྐྲག་པའི་དམག་འཐབ་ཀྱི་སྙིང་སྟོབས་དར་སྤེལ་གཏོང་བ་དང་། དཀའ་སྤྱད་སྙིང་རུས་ཀྱི་སྒོ་ནས་སྦྱོང་བརྡར་དང་ཚན་རིག་དང་མཐུན་པའི་སྦྱོང་བརྡར་བྱེད་པ། དཀའ་ངལ་ལས་རྣམ་པར་རྒྱལ་ཕོད་པ། ཁ་གཏད་ལས་རྒྱལ་ཕོད་པ། བསྐོང་ན་འཛོམས་ཐུབ་པ་དང་། འཛོམས་ན་འཐབ་ཐུབ་པ། འཐབ་ན་རྒྱལ་ངེས་བཅས་ཀྱི་དམག་ཧྲག་ཅིག་གཏོད་པ་བཅས་ཀྱི་སྒོ་ནས་ཏང་དང་མི་དམངས་ཀྱིས་དཀྲིས་པའི་དུས་རབས་གསར་པའི་འགན་འཁྲི་དང་ལས་འགན་ལེགས་སྒྲུབ་མཐའ་གཅིག་ཏུ་བྱེད་དགོས་པའི་བཀའ་བཏང་བ་རེད། ཞི་ཅིན་ཕིང་གིས་སྦྱོང་བརྡར་གྱི་བཀའ་བཏང་མ་ཐག་ས་གནས་ས་ཐོག་ཏུ་འབྲུག་སྒྲ་ལྡིར་བ་ལྟར་གྱི་ཐལ་མོའི་རྡེབ་སྒྲས་ཁེངས་པ་རེད། སྤྱི་ཁྱབ་བཀོད་འདོམས་པའི་བཀའ་ཕབ་མ་ཐག་དམག་ཡོངས་ཀྱིས་གཅིག་གྱུར་ཐོག་བྱ་སྤྱོད་སྤེལ་བ་རེད། དམག་སྦྱོང་གི་བཀའ་དང་ལེན་ཞུས་རྗེས་ས་གནས་ས་ཐོག་གི་དཔོན་དམག་ཚོས་དམར་མདངས་བཀྲ་བའི་བརྒྱད་གཅིག་དམག་དར་ལ་ཕྱོགས་ནས་དམག་མིའི་དམ་བཅའ་སྐད་གསང་མཐོན་པོས་བཞག དམག་དར་ལྷབ་ལྷུབ་ཏུ་གཡོ་བའི་སྒྲ་དང་དམ་བཅའི་སྐད་སྒྲ་གསལ་བའི་ཐོག་ནས་དཔོན་དམག་ཚོས་ཀྲུའུ་ཞི་ཞི་ཅིན་ཕིང་གི་བཀའ་དང་ལེན་ཞུ་བ་དང་དམག་སྦྱོང་དམག་གྲབས་ལ་དམ་འཛིན་བྱེད་པའི་བློ་སྟོབས་ཆེན་པོ་གང་ལེགས་མངོན་ཡོད་པ་རེད། 2018ལོའི་དམག་ཡོངས་ཀྱི་དམག་དོན་སྦྱོང་བརྡར་དངོས་སུ་བྱེད་འགོ་ཚུགས་པ་དང་དཔུང་སྡེ་ཁག་གིས་འཆར་གཞི་བཞིན་སྦྱོང་བརྡར་བྱས་ཡོད། ཚོགས་ར་གཙོ་བོའི་དཔོན་དམག་ཚོ་དམག་འཐབ་རླངས་འཁོར་ནང་ཞུགས་པ་སོགས་ཀྱི་བྱ་སྤྱོད་འཕྲལ་མར་སྤེལ་བས། སྐབས་ཤིག་རིང་འབོད་སྒྲས་མཁའ་དབྱིངས་སུ་བྲག་ཅ་འཁོར་བ་དང་འཕྲུལ་འཁོར་གྱི་འུར་སྒྲས་ཁེངས་ཏེ་འབྲུག་འཕྱོ་སྟག་མཆོང་གི་རྣམ་པ་ཞིག་མངོན་ཡོད། ཞི་ཅིན་ཕིང་གིས་ཚོགས་ར་གཙོ་བོའི་དཔོན་དམག་ལ་ས་གནས་ས་ཐོག་ཏུ་དམག་གཟིགས་གནང་བ་དང་འབྲེལ་ས་གནས་སུ་བཅའ་སྡོད་འཕྲུལ་སྒུལ་གཅིག་སྡུད་བྱ་ཚུལ་ལ་བསྔགས་བརྗོད་གནང་བ་རེད། ཞི་ཅིན་ཕིང་གིས་བརྙན་ལམ་བརྒྱུད་དེ་དམག་དཔུང་ཁག་གི་དམག་རིགས་དང་དྲག་ཆས་ཉེན་རྟོག་དཔུང་སྡེའི་ཐང་འཐབ་ཡན་ལག་ཚོགས་རར་སྦྱོང་བརྡར་བྱེད་འགོ་ཚུགས་པའི་གནས་ཚུལ་ལ་གཟིགས་ཞིབ་གནང་བ་རེད། ལྕགས་ཁྲབ་འཁོར་ལོ་འུར་འུར་དུ་སྐྱོད་པ་དང་། དམག་གྲུ་མདའ་འཕངས་པ་ལྟར་མྱུར་བར་སྐྱོད་པ། དམག་འཐབ་གནམ་གྲུ་ནམ་མཁར་འུར་སྒྲ་དང་བཅས་འཕུར་བ་སོགས་དམག་ཡོངས་ཀྱི་གོང་འོག་ཚང་མར་ཆབ་སྲིད་ཀྱི་སྤྲོ་སེམས་དང་དཔའ་ངར་ཆེར་སྐྱེད་ཀྱི་དམག་འཐབ་བློ་སྟོབས་ཀྱིས་ཁེངས་ནས་ཀྲུང་ཧྭའི་ས་གཞི་ཆེ་མོར་དངོས་འཐབ་ཅན་གྱི་དམག་དོན་སྦྱོང་བརྡར་གྱི་ཚ་རླབས་ཤིག་གང་མྱུར་འཕྱུར་བ་རེད།
ཀྲུང་གོ་མི་དམངས་བཅིངས་འགྲོལ་དམག་བཙུགས་ནས་ལོ་ངོ་90འཁོར་བར་རྟེན་འབྲེལ་ཞུ་བའི་དམག་གཟིགས་མཛད་སྒོ་ཉིན་གྱི་སྔ་དྲོའི་ཆུ་ཚོད་9པར་ནང་སོག་ཀྲུའུ་རི་ཧོ་སྦྱོང་བརྡར་རྟེན་གཞིར་འཚོགས་པ་དང་། ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི་དང་། རྒྱལ་ཁབ་ཀྱི་ཀྲུའུ་ཞི། ཀྲུང་དབྱང་དམག་ཨུད་ཀྱི་ཀྲུའུ་ཞི་བཅས་ཡིན་པའི་ཞི་ཅིན་ཕིང་གིས་དཔུང་སྡེར་གཟིགས་ཞིབ་གནང་བ་དང་འབྲེལ་གསུང་བཤད་གལ་ཆེན་ཡང་གནང་བ་རེད། གངས་ལྗོངས་ས་མཐོའི་མི་རིགས་ཁག་གི་ལས་བྱེད་མང་ཚོགས་ཀྱིས་རྣམ་པ་སྣ་ཚོགས་བརྒྱུད་དམག་གཟིགས་མཛད་སྒོར་བལྟས་ནས་ཐུན་མོང་ཐོག་རླབས་ཆེ་ལ་བླ་ན་མེད་པའི་དུས་ཚོད་དེར་བདེན་དཔང་བྱས་ཤིང་། ཚང་མས་དམག་གཟིགས་མཛད་སྒོར་བལྟས་རྗེས་སྤོབས་པ་ཆེ་སྐྱེད་དང་ཡིད་ཆེས་བརྟན་དུ་ཕྱིན་པ་དང་། ཀྲུའུ་ཞི་ཞི་ཅིན་ཕིང་གི་གསུང་བཤད་གལ་ཆེན་གྱི་དགོངས་དོན་མཛུབ་ཁྲིད་དུ་བྱས་ནས་ཐོག་མའི་བསམ་འདུན་མ་བརྗེད་པར་མུ་མཐུད་དུ་མདུན་སྐྱོད་བྱས་ཏེ་ཀྲུང་གོའི་ཕུགས་འདུན་དང་དམག་དཔུང་སྟོབས་ཆེར་གཏོང་བའི་ཕུགས་འདུན་གྱི་སྟོབས་ཤུགས་ཆེན་པོ་གཅིག་ཏུ་སྒྲིལ་ནས། ཀྲུང་ཧྭ་མི་རིགས་རླབས་ཆེན་བསྐྱར་དར་གྱི་ཀྲུང་གོའི་ཕུགས་འདུན་མངོན་འགྱུར་བྱེད་པའི་ཐད་ལེགས་སྐྱེས་གསར་པ་དེ་བས་ཆེ་བ་འབུལ་རྒྱུ་ཡིན་ཞེས་གཅིག་རྗེས་གཉིས་མཐུད་ངང་གསུངས་པ་རེད། "ཞི་བདེ་ལོངས་སུ་སྤྱོད་པ་ནི་མི་དམངས་ཀྱི་བདེ་སྐྱིད་ཡིན་ཞིང་། ཞི་བདེ་སྲུང་སྐྱོང་བྱེད་པ་ནི་མི་དམངས་དམག་དཔུང་གི་འགན་འཁྲི་ཡིན"ཀྲུའུ་ཞི་ཞི་ཅིན་ཕིང་གི་གསུང་བཤད་འདི་བོད་ལྗོངས་སྤྱི་བདེ་མཐའ་སྲུང་སྤྱི་ཁྱབ་རུ་ཁག་རོང་ཤར་མཐའ་སྲུང་མངགས་གཏོང་ཁང་གི་དཔོན་དམག་ཏེང་ཆན་ཨན་གྱི་སེམས་ལ་གཏིང་ཟབ་ཟུག་ཡོད། ཁོང་གིས་གསར་འགོད་པར། མཐའ་སྲུང་དམག་མི་ཞིག་ཡིན་པའི་ངོས་བཤད་ནས། ཏང་གི་བཀོད་པར་ཉན་པ་དང་། རྒྱལ་ཁ་ལེན་ཐུབ་པ། སྤྱོད་ཚུལ་ལེགས་པ་བཅས་དགོས་པ་མ་ཟད་ད་དུང་བློ་བརྟན་འགྱུར་མེད་ངང་ཏང་གི་འགོ་ཁྲིད་མཐའ་འཁྱོངས་དང་། ཏང་གི་དམག་དཔུང་སྟོབས་ཆེར་གཏོང་བའི་བསམ་བློ་ལག་བསྟར། ནམ་ཡང་ཏང་གི་བཀའ་ལ་ཉན་པ་དང་། ཏང་གི་རྗེས་སུ་འབྲང་བ། ནམ་ཡང་མི་དམངས་དང་མཉམ་དུ་གནས་པ། ནམ་ཡང་མི་དམངས་ཀྱི་བུ་ཕྲུག་དམག་བཅས་བྱེད་དགོས་ཞེས་བརྗོད་པ་རེད། "ལྟ་བཞིན་སྙིང་སྟོབས་བསྐྱེད་པ" "འདི་ནི་འཛམ་གླིང་ཡོངས་ལ་རང་རྒྱལ་གྱི་དམག་དོན་སྟོབས་ཤུགས་མ་ལག་ངོམ་པ་དང་། རྒྱལ་ཡོངས་མི་དམངས་ལ་མེས་རྒྱལ་སྲུང་སྐྱོང་དང་། མི་དམངས་སྲུང་སྐྱོང་། ཞི་བདེ་སྲུང་སྐྱོང་བཅས་ཀྱི་ང་ཚོའི་ཆོད་སེམས་དང་ཡིད་ཆེས་ངོམ་པ་ཞིག་རེད། མེས་རྒྱལ་སྟོབས་ལྡན་དུ་གྱུར་པས་ང་ལ་སྤོབས་པ་ཆེན་པོ་སྐྱེས་བྱུང་། སླད་ཕྱིན་གྱི་ལས་དོན་ཁྲོད་ངས་དམག་གཟིགས་མཛད་སྒོར་ཞུགས་པའི་དཔོན་དམག་ཚོ་མིག་དཔེར་བཟུང་བ་དང་འབད་འབུངས་ཧུར་བརྩོན་གྱིས་སྤྲོ་སེམས་སྔར་བས་ཆེན་པོའི་ཐོག་ནས་མཐའ་སྲུང་ལས་སྒྲུབ་བྱས་ཏེ་མཐའ་མཚམས་ས་ཁུལ་གྱི་དར་རྒྱས་དང་བརྟན་ལྷིང་ནུས་ཤུགས་ཡོད་རྒུས་སྲུང་སྐྱོང་བྱ་རྒྱུ་ཡིན"ཞེས་བོད་ལྗོངས་སྤྱི་བདེ་མཐའ་སྲུང་སྤྱི་ཁྱབ་རུ་ཁག་མྱུལ་ཞིབ་ཉིང་ལག་རུ་ཁག་ལ་གསར་ཏུ་ལས་བགོས་བྱས་པའི་ཀྲང་ཀྲེང་མིང་གིས་སེམས་འགུལ་ཐེབས་བཞིན་དུ་བརྗོད་པ་རེད། "སེམས་འགུལ་ཆེན་པོ་ཐེབས་བྱུང་། མི་རིགས་ཀྱི་སྤོབས་པ་དང་ཡིད་ཆེས་ངམ་ངམ་ཤུགས་ཀྱིས་སྐྱེས་བྱུང" "དམག་གཟིགས་མཛད་སྒོ་ལས་མེས་རྒྱལ་ལ་སྟོབས་འབྱོར་མངའ་ཐང་རྒྱས་པ་དང་། མི་དམངས་བདེ་སྐྱིད་ཁམས་བདེ་ཡོད་པ། ཀྲུང་གོ་བ་ཞིག་གི་སྤོབས་པ་བཅས་ཚོར་བྱུང་། སླད་ཕྱིན་རང་རེའི་རྒྱལ་ཁབ་སྔར་བས་ཡག་པོ་དང་སྔར་བས་སྟོབས་ལྡན་དུ་འགྱུར་རྒྱུའི་རེ་བ་ཡོད"དམག་གཟིགས་མཛད་སྒོར་བལྟས་པའི་མྱོང་ཚོར་གླེང་སྐབས་ལྷ་ས་གྲོང་ཁྱེར་གྱི་ལས་འཁྱུར་ངལ་གསོ་བརྒྱབ་པའི་དགེ་རྒན་དངོས་གྲུབ་དབང་མོས་དེ་ལྟར་བརྗོད་པ་རེད། ཚེས་30ཉིན་གྱི་སྔ་དྲོར། ལྷོ་ཁ་གྲོང་ཁྱེར་གྱི་མི་རིགས་ཁག་གི་ཏང་ཡོན་ལས་བྱེད་མང་ཚོགས་ཀྱིས་དམག་དཔུང་བཙུགས་ནས་ལོ་90འཁོར་བར་རྟེན་འབྲེལ་ཞུ་བའི་དམག་གཟིགས་མཛད་སྒོར་ནན་ཏན་ངང་བལྟས་རྗེས་རྒྱ་ཆེའི་ཏང་ཡོན་ལས་བྱེད་མང་ཚོགས་ཚོས། བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གི་མཐའ་འཁོར་དུ་དེ་བས་མཐུན་སྒྲིལ་དམ་ཟབ་བྱས་ཏེ་བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གི་མཛུབ་སྟོན་ཕྱོགས་སུ་གོམ་ཞེང་ཆེན་པོས་མདུན་སྐྱོད་བྱ་རྒྱུ་ཡིན་ཞེས་བརྗོད་པ་རེད། ཡིད་ཆེས་བརྟན་གཏོང་གིས་མཉམ་ཤུགས་གཅིག་ཏུ་སྒྲིལ། སྦྱོང་བརྡར་ལྷོད་མེད་བྱས་ནས་ལེའུ་གསར་པ་བརྩམས། ཉིན་དེར། ལྷོ་ཁ་གྲོང་ཁྱེར་གྱི་གྲོང་ཁྱེར་དང་གྲོང་རྡལ་དང་། གྲོང་གསེབ། མཐའ་མཚམས་ཀྱི་འཐབ་ས་དང་པོ་བཅས་ཚང་མ་དང་། བཅིངས་འགྲོལ་དམག་དང་། དྲག་ཆས་ཉེན་རྟོག་དཔོན་དམག སྤྱི་བདེའི་ལས་བྱེད་ཉེན་རྟོག་པ། ཏང་ཡོན་ལས་བྱེད་མང་ཚོགས་བཅས་ཚང་མས་དམག་དཔུང་བཙུགས་ནས་ལོ་90འཁོར་བར་རྟེན་འབྲེལ་ཞུ་བའི་དམག་གཟིགས་མཛད་སྒོར་བལྟས་པ་དང་། ཏང་དང་རྒྱལ་ཁབ་ལ་དཔའ་བོའི་དམག་དཔུང་འདི་འདྲ་ཡོད་པས་ཚང་མའི་སྤོབས་པ་ཆེ་རུ་སོང་བ་དང་། ཁོང་ཚོས། དཔའ་ངར་དེ་བས་ཆེན་པོ་དང་དངོས་སྒྲུབ་ཀྱི་ལས་ཀའི་སྤྱོད་ཚུལ་ཐོག་ནས"ལོ་བརྒྱ་གཉིས"ཀྱི་འབད་འཐབ་དམིགས་ཚད་དང་ཀྲུང་ཧྭ་མི་རིགས་རླབས་ཆེན་བསྐྱར་དར་གྱི་ཀྲུང་གོའི་ཕུགས་འདུན་མངོན་འགྱུར་ཡོང་ཆེད་ལེགས་སྐྱེས་གསར་པ་དེ་བས་ཆེ་བ་འབུལ་རྒྱུ་ཡིན་ཞེས་གཅིག་རྗེས་གཉིས་མཐུད་ངང་གསུངས་པ་རེད།
ཤིན་ཧྭ་གསར་འགྱུར་ཁང་པེ་ཅིང་ནས་གློག་འཕྲིན་འབྱོར་གསལ། ཉེ་ཆར་གསར་འགོད་པས་དམག་ཞབས་འཐིམ་པའི་དམག་མིའི་ལས་དོན་པུའུ་ནས་ཤེས་རྟོགས་བྱས་པར། དམག་ཞབས་འཐིམ་པའི་དམག་མི་ཁག་གཅིག་གི་སྤྱི་ཚོགས་འགན་བཅོལ་གྱི་རྒྱུན་མཐུད་ལས་དོན་ལ་འཕེལ་རྒྱས་ཆེན་པོ་བྱུང་བ་དང་། ཟླ་7ཚེས་23ཉིན་བར། རྒྱལ་ཡོངས་སུ་ཁྱོན་དམག་ཞབས་འཐིམ་པའི་དམག་མི་ཁྲི་290ཡི་སྤྱི་ཚོགས་འགན་བཅོལ་གསབ་འཇལ་དང་ལེན་བྱས་པ་དང་། མི་ཁྲི་276ལྷག་ཙམ་ལ་ཐོག་མའི་ཞིབ་དཔྱད་བྱས་པ་མ་ཟད། མི་ཁྲི་233གྱི་རྒན་གསོ་འགན་བཅོལ་གྱི་གསབ་འཇལ་ལས་དོན་ལེགས་སྒྲུབ་བྱས་པ་རེད། ད་ཕན་ལོ་ཤས་རིང་། དམག་ཞབས་འཐིམ་པའི་དམག་མིའི་ཁྲོད་ཁག་གཅིག་ལ་སྲིད་གཞུང་གིས་ལས་ཀ་བཀོད་སྒྲིག་བྱེད་པའི་བྱེད་ཐབས་བརྒྱུད་གཞི་རྩའི་རྒན་གསོ་དང་གཞི་རྩའི་སྨན་བཅོས་འགན་བཅོལ་ནང་དུས་ཐོག་ཏུ་ཞུགས་མེད་པའམ་ཡང་ན་འགན་བཅོལ་ནང་ཞུགས་རྗེས་ལས་ཤོར་སོགས་རྐྱེན་གྱིས་འགན་བཅོལ་འཇལ་གྲོན་ཆད་པས་གཞི་རྩའི་རྒན་གསོ་དང་གཞི་རྩའི་སྨན་བཅོས་འགན་ལེན་ཐོབ་ཐང་ལོངས་སྤྱོད་བྱ་རྒྱུར་དཀའ་ངལ་འཕྲད་ཡོད། དེར་བརྟེན་ཀྲུང་གུང་ཀྲུང་དབྱང་གཞུང་དོན་ཐིང་དང་རྒྱལ་སྲིད་སྤྱི་ཁྱབ་ཁང་གཞུང་དོན་ཐིང་གིས་2019ལོར"དམག་ཞབས་འཐིམ་པའི་དམག་མི་ཁག་གཅིག་གི་སྤྱི་ཚོགས་འགན་བཅོལ་གནད་དོན་ཐག་གཅོད་བྱ་རྒྱུའི་སྐོར་གྱི་བསམ་འཆར"བཀྲམ་པ་དང་། བསམ་འཆར་གྱི་བླང་བྱ་གཞིར་བཟུང་། སྲིད་གཞུང་གིས་ལས་ཀ་བཀོད་སྒྲིག་བྱེད་པའི་བྱེད་ཐབས་བརྒྱུད་དམག་སྐུལ་དང་ལེན་ཞུ་བཞིན་པའི་དམག་མི་དམག་ཁོངས་ནས་ཕྱིར་འཐེན་བྱས་ཏེ་འགན་བཅོལ་ནང་ཞུགས་མེད་པའམ་འགན་བཅོལ་འཇལ་གྲོན་ཆད་པའི་གནད་དོན་ཡོད་རིགས་འགན་བཅོལ་ནང་ཞུགས་ཆོག་པ་དང་གསབ་འཇལ་བྱེད་ཆོག་པ་དང་། གསབ་འཇལ་བྱེད་སྐབས་དུས་འགྱངས་ཆད་དངུལ་རྩ་ཆག་གཏོང་རྒྱུ་དང་། དམག་མིར་ཞུགས་སྐབས་འགན་བཅོལ་ནང་ཞུགས་མེད་རིགས་ལ་དམག་མིར་ཞུགས་པའི་དུས་ཚོད་དེ་འགན་བཅོལ་ནང་ཐོག་མར་ཞུགས་པའི་དུས་ཚོད་ལ་བརྩིས་ཡོད་པ་རེད།
ཤིན་ཧྭ་གསར་འགྱུར་ཁང་གྲོང་ཁྱེར་པི་སི་ཁེག་ནས་ཟླ་6ཚེས་9ཉིན་གློག་འཕྲིན་འབྱོར་གསལ། ཟླ་6ཚེས་8ཉིན"ཞི་ཅིན་ཕིང་གིས་རྒྱལ་སྲིད་སྐྱོང་ལུགས་སྐོར་གླེང་བ"དེབ་དང་པོའི་ཁེར་གྷི་སི་ཐན་ཡི་གེའི་པར་ཕུད་མཛད་སྒོ་དང་ཀྲུང་ཁེར་གྱི་རྒྱལ་སྲིད་སྐྱོང་ལུགས་ཀྱི་བགྲོ་གླེང་ཚོགས་འདུ་པི་སི་ཁེག་གི་ཙུང་ཐུང་ལས་ཤག་ཏུ་འཚོགས་པ་དང་། ད་ཐེངས་ཀྱི་བྱེད་སྒོ་དེ་ཀྲུང་གོའི་རྒྱལ་སྲིད་སྤྱི་ཁྱབ་ཁང་གསར་འགྱུར་གཞུང་དོན་ཁང་དང་། ཀྲུང་གོ་ཕྱི་རྒྱལ་སྐད་ཡིག་ཅུས། ཁེར་གྷི་སི་ཐན་དུ་བཅའ་སྡོད་ཀྲུང་གོའི་གཞུང་ཚབ་ཆེ་མོ་ཁང་བཅས་ཀྱིས་མཉམ་དུ་གཙོ་གཉེར་བྱས་པ་ཞིག་རེད། ཁེར་གྷི་སི་ཐན་གྱི་ཙུང་ཐུང་རེ་ཨེན་པེ་ཁོའོ་ཧྥུའུ་དང་། ཁེར་གྷི་སི་ཐན་གྱི་ཙུང་ཐུང་ཟུར་པ་ཨའོ་ཐུང་པ་ཡེ་ཝ། ཀྲུང་དབྱང་དྲིལ་བསྒྲགས་པུའི་རྒྱུན་ལས་པུའུ་ཀྲང་གཞོན་པ་ཝང་ཞའོ་ཧུའེ། ཁེར་གྷི་སི་ཐན་དུ་བཅའ་སྡོད་ཀྲུང་གོའི་གཞུང་ཚབ་ཆེ་མོ་བ་ཏུའུ་ཏེ་ཝུན་བཅས་བྱེད་སྒོར་ཞུགས་པ་དང་སྦྲགས་ཤིས་ཚིག་ཀྱང་གསུངས་པ་རེད། རེ་ཨེན་པེ་ཁོའོ་ཧྥུའུ་ཡིས་ཤིས་ཚིག་ནང་གསུངས་དོན། ཀྲུའུ་ཞི་ཞི་ཅིན་ཕིང་ནི་དེང་རབས་དང་མ་འོངས་པར་ཤུགས་རྐྱེན་ཆེ་ཤོས་ལྡན་པའི་ཆབ་སྲིད་མཁས་ཅན་གྱི་གྲས་ཤིག་ཡིན་པ་དང་། ཁོང་གི་གསུང་རྩོམ"ཞི་ཅིན་ཕིང་གིས་རྒྱལ་སྲིད་སྐྱོང་ལུགས་སྐོར་གླེང་བ"ཞེས་པའི་ནང་འདས་པའི་ཀྲུང་གོའི་མྱུར་ལ་ཤུགས་དྲག་ཆེ་བའི་འཕེལ་རྒྱས་ཕྱོགས་སྡོམ་དང་ཀྲུང་གོའི་འབྱུང་འགྱུར་གྱི་འཕེལ་རྒྱས་ཁ་ཕྱོགས་དང་འགྲོ་ལམ་ལ་བསམ་གཞིག་གནང་བ་ཚུད་པ་མ་ཟད། ད་དུང་འཛམ་གླིང་ལ་འཕྲད་པའི་དཔལ་འབྱོར་དང་། བདེ་འཇགས། སྣོད་བཅུད་ཁོར་ཡུག་སོགས་གནད་དོན་ཐད་ལ་ཀྲུང་གོའི་འདུ་ཤེས་དང་བཞེད་དོན་ཡང་བཏོན་གནང་ཡོད། ཁོང་གིས། ཁེར་གྷི་སི་ཐན་གྱིས་ཆབ་སྲིད་དང་། དཔལ་འབྱོར། ཁྲིམས་སྐྱོང་སྒྱུར་བཅོས་བཅས་དང་དོ་དམ་ལམ་ལུགས་དེང་རབས་ཅན་ཕྱོགས་སུ་སྐུལ་འདེད་གཏོང་བཞིན་ཡོད་པས། གསུང་རྩོམ་དེ་ཁེར་གྷི་སི་ཐན་གྱི་ཆབ་སྲིད་མཁས་ཅན་དང་། དཔོན་རིགས། དེ་བཞིན་ཀློག་པ་པོ་ཚང་མའི་རྒྱུ་ནོར་རྩ་ཆེན་ཞིག་ཏུ་གྱུར་ནས། བསམ་གཞིག་བྱེད་ཤེས་མཁན་ཞིག་ཡིན་པ་ཚང་མས་གསུང་རྩོམ་དེ་བཀླགས་པ་ལས་རང་ཉིད་ལ་ཕན་པ་ཐོབ་ངེས་རེད་ཅེས་གསུངས། ཝང་ཞའོ་ཧུའེ་ཡིས་ཤིས་ཚིག་གསུང་སྐབས་བསྟན་དོན། "ཞི་ཅིན་ཕིང་གིས་རྒྱལ་སྲིད་སྐྱོང་ལུགས་སྐོར་གླེང་བ"ནི་ཀྲུང་གོའི་འཕེལ་རྒྱས་ཀྱི་འགྲོ་ལམ་དང་། འཕེལ་རྒྱས་ཀྱི་འདུ་ཤེས། ཕྱི་ནང་སྲིད་ཇུས་བཅས་སྐོར་གྱི་གསུང་་རྩོམ་གལ་ཆེན་ཞིག་ཡིན་པ་དང་། གསུང་རྩོམ་དེའི་ནང་ཀྲུང་གོ་གུང་ཁྲན་ཏང་གི་མི་དམངས་ལྟེ་བར་བྱེད་པའི་འཕེལ་རྒྱས་ཀྱི་བསམ་ཕྱོགས་དང་། ཕྱོགས་ཡོངས་ནས་སྒྱུར་བཅོས་གཏིང་ཟབ་ཏུ་བཏང་ནས་ཀྲུང་གོའི་རྒྱུན་མཐུད་འཕེལ་རྒྱས་ལ་སྒུལ་ཤུགས་ཆེན་པོ་མཁོ་འདོན་བྱེད་པ། ཀྲུང་གོས་རྒྱུན་ཆད་མེད་པར་སྒོ་དབྱེ་རྒྱ་ཆེར་གཏོང་བ་ལས་རང་ངོས་འཕེལ་རྒྱས་ཕྱིན་པ་དང་དུས་མཚུངས་འཛམ་གླིང་ལའང་ཕན་ཐོགས་པ། ཀྲུང་གོ་གུང་ཁྲན་ཏང་གི་འགོ་ཁྲིད་ནི་ཀྲུང་གོ་འཕེལ་རྒྱས་གཏོང་བའི་སྲ་ཞིང་བརྟན་པའི་འགན་སྲུང་ཡིན་པ་བཅས་གསལ་བཤད་གནང་ཡོད། གསུང་རྩོམ་དེའི་དེབ་དང་པོ་ཁེར་གྷི་སི་ཐན་ཡི་གེའི་ཐོག་ནས་དཔེ་སྐྲུན་འགྲེམས་སྤེལ་བྱས་པ་ནི་ཀྲུང་ཁེར་གྱི་རྒྱལ་སྲིད་སྐྱོང་ལུགས་ཀྱི་ཉམས་མྱོང་སྤེལ་རེས་དང་ཕན་ཚུན་མྱོང་ལེན་བྱེད་པའི་དཔང་པོ་གསོན་ཉམས་དོད་པ་ཞིག་རེད། ཏུའུ་ཏེ་ཝུན་གྱིས་ཤིས་ཚིག་གསུང་སྐབས་གསུངས་དོན། "ཞི་ཅིན་ཕིང་གིས་རྒྱལ་སྲིད་སྐྱོང་ལུགས་སྐོར་གླེང་བ"དེབ་དང་པོ་ཁེར་གྷི་སི་ཐན་ཡི་གེའི་ཐོག་ནས་དཔེ་སྐྲུན་འགྲེམས་སྤེལ་བྱས་པ་ལས་ཀྲུང་ཁེར་རྒྱལ་ཁབ་གཉིས་པོའི་འབྲེལ་བའི་ཆུ་ཚད་མཐོན་པོ་གང་ལེགས་མངོན་པ་དང་། ཙུང་ཐུང་རེ་ཨེན་པེ་ཁོའོ་ཧྥུའུ་པར་ཕུད་མཛད་སྒོར་ཕེབས་ནས་ཤིས་ཚིག་གསུངས་པ་ལས་རྒྱལ་ཁབ་གཉིས་པོའི་འགོ་ཁྲིད་པའི་དབར་གྱི་ཆབ་སྲིད་ཐད་ཀྱི་ཡིད་ཆེས་དང་སྒེར་གྱི་མཛའ་གྲོགས་གསོན་ཉམས་དོད་པོའི་ངང་མཚོན་པར་བྱས་ཡོད། ཀྲུང་ཁེར་རྒྱལ་ཁབ་གཉིས་པོའི་ལས་རིགས་ཁག་གི་མི་སྣ་300པར་ཕུད་མཛད་སྒོ་དང་བགྲོ་གླེང་ཚོགས་འདུར་ཞུགས་པ་དང་། ཚང་མས"ཞི་ཅིན་ཕིང་གིས་རྒྱལ་སྲིད་སྐྱོང་ལུགས་སྐོར་གླེང་བ"དེབ་དང་པོར་སྤེལ་རེས་གཏིང་ཟབ་གནང་ནས། "ཞི་ཅིན་ཕིང་གིས་རྒྱལ་སྲིད་སྐྱོང་ལུགས་སྐོར་གླེང་བ"དེབ་དང་པོ་ཁེར་གྷི་སི་ཐན་ཡི་གེའི་ཐོག་ནས་དཔེ་སྐྲུན་འགྲེམས་སྤེལ་བྱས་པ་ལས་ཁེར་གྷི་སི་ཐན་གྱི་མི་དམངས་ཀྱིས་དེང་སྐབས་ཀྲུང་གོར་ཤེས་རྟོགས་གཏིང་ཟབ་དང་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པ་གོ་བ་ལེན་རྒྱུར་དབང་གྲགས་ལྡན་པའི་དཔྱད་གཞི་མཁོ་འདོན་བྱས་ནས། རྒྱལ་ཁབ་གཉིས་པོའི་མི་དམངས་ཀྱིས་ལག་གདང་དཔུང་སྦྲེལ་ངང་ཐུན་མོང་འཕེལ་རྒྱས་དོན་གཉེར་བྱ་རྒྱུར་སྐུལ་འདེད་གཏོང་ཐུབ་རྒྱུ་ཡིན་པའི་ངོས་འཛིན་གཅིག་མཐུན་གནང་བ་རེད།
ཤིན་ཧྭ་གསར་འགྱུར་ཁང་གྲོང་ཁྱེར་ཁར་ཐུམ་ནས་ཟླ་12ཚེས་12ཉིན་གློག་འཕྲིན་འབྱོར་གསལ། ཤིན་ཧྭ་གསར་འགྱུར་ཁང་གི་གསར་འགོད་པར་སུའུ་ཏན་ཏར་ཕུར་དུ་ཞི་བདེ་སྲུང་སྐྱོང་བྱེད་པར་སྐྱོད་མཁན་ཀྲུང་གོའི་ཁག་བཅུ་བཞི་པའི་བཟོ་སྐྲུན་དམག་གི་ཡན་ལག་རུ་ཁག་ནས་ཤེས་རྟོགས་བྱུང་གསལ། ཡན་ལག་རུ་ཁག་འོས་གྲབས་དཔུང་ཁག་དང་པོའི་དཔོན་དམག་125ཡིས་ཏར་ཕུར་དུ་བཅའ་སྡོད་མཉམ་འབྲེལ་རྒྱལ་ཚོགས་དང་ཨ་ཧྥེ་རི་ཁ་མནའ་འབྲེལ་གྱི་ཆེད་མངགས་ཚོགས་པས(མཉམ་འབྲེལ་རྒྱལ་ཚོགས་དང་ཨ་ཧྥེ་རི་ཁའི་ཏར་ཕུར་ཆེད་མངགས་ཚོགས་པ)སྤྲད་པའི་ལས་གྲྭ་འགན་ལེན་གྱི་ལས་འགན་ཁག་ལེགས་སྒྲུབ་བྱས་པ་དང་སྦྲགས། ཚེས་12ཉིན་གནམ་གྲུར་བསྡད་དེ་རྒྱལ་ནང་དུ་ལོག་ཡོད་པ་རེད། འོས་གྲབས་དཔུང་ཁག་གཉིས་པའི་དཔོན་དམག་100ཡང་ཟླ་འདིའི་ཚེས་19ཉིན་རྒྱལ་ནང་དུ་ལོག་རྒྱུ་ཡིན་པ་རེད།
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་1ཚེས་26ཉིན་གློག་འཕྲིན་འབྱོར་གསལ། དཔྱིད་གསར་དུས་ཆེན་འཆར་ཉེའི་སྐབས་རྒྱལ་ཡོངས་ཀྱི་གཉིས་བཀུར་ལས་དོན་འགོ་ཁྲིད་ཚོགས་ཆུང་དང་། དམག་ཞབས་ཐིམ་པའི་དམག་མིའི་ལས་དོན་པུའུ། ཀྲུང་དབྱང་དམག་ཨུད་ཀྱི་ཆབ་སྲིད་ལས་དོན་པུའུ་བཅས་ཀྱིས་རྒྱལ་ཡོངས་ཀྱི་གཉིས་བཀུར་དཔེ་བཟང་ལ་འཚམས་འདྲིའི་ཡི་གེ་སྤྲིངས་པ་དང་རྒྱལ་ཡོངས་ཀྱི་གཉིས་བཀུར་དཔེ་བཟང་གྲོང་ཁྱེར(རྫོང)གྱི་ཏང་ཨུད་དང་སྲིད་གཞུང་དང་། བཅའ་སྡོད་དམག་དཔུང་གི་འགོ་ཁྲིད་ལས་ཁུངས། རྒྱ་ཆེའི་དམག་དམངས་བཅས་ལ་དུས་ཆེན་གྱི་འཚམས་འདྲི་དང་ལྷག་བསམ་ཟོལ་མེད་ཀྱི་སྨོན་འདུན་ཞུས་པ་དང་། དམག་བཀུར་ཁྱིམ་སྐྱོང་དང་སྲིད་བཀུར་དམངས་གཅེས་ལས་དོན་ཁྲོད་མངོན་གསལ་དོད་པའི་ལེགས་སྐྱེས་ཕུལ་མཁན་རྒྱལ་ཡོངས་ཀྱི་གཉིས་བཀུར་དཔེ་བཟང་ཚན་པ་དང་མི་སྒེར་ལ་སྙིང་ཐག་པ་ནས་ཐུགས་རྗེ་ཆེ་ཞུས་པ་དང་འབྲེལ་བླ་ན་མེད་པའི་གུས་སེམས་མཚོན་པར་བྱས་པ་རེད། འཚམས་འདྲིའི་ཡི་གེའི་ནང་། འདས་མ་ཐག་མའི་ལོ་གཅིག་ནང་རྒྱལ་ཡོངས་ཀྱི་དམག་དམངས་ཚོས་བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གི་འགྱུར་མེད་སྟོབས་ལྡན་གྱི་འགོ་ཁྲིད་འོག་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པ་དང་ཏང་གི་ཚོགས་ཆེན་བཅུ་དགུ་པའི་དགོངས་དོན་སློབ་སྦྱོང་ལག་བསྟར་གཏིང་ཟབ་བྱས་ནས་ཏང་དང་། རྒྱལ་ཁབ། དམག་དཔུང་བཅས་ཀྱི་བྱ་གཞག་ཁག་གི་འཕེལ་ཕྱོགས་བཟང་པོ་རྒྱུན་འཁྱོངས་ཐུབ་པར་བྱས་ཡོད། ལོ་དེའི་ནང་རྒྱལ་ཁབ་ཀྱིས་དམག་ཞབས་ཐིམ་པའི་དམག་མིའི་ལས་དོན་པུའུ་བཙུགས་ཏེ་དམག་མི་ཁྲིམས་བཞིན་རྒྱལ་ཡོངས་ཀྱི་འགྲིམ་འགྲུལ་སོགས་ཁྱབ་ཁོངས་སུ་སྔོན་ལ་རྒྱ་སྐྱེད་བཏང་བ་དང་གཟི་བརྗིད་བྱང་བུ་འགེལ་བ་དང་དམག་ཞབས་ཐིམ་པའི་དམག་མི་དང་གཟིགས་སྐྱོང་བྱ་ཡུལ་གཞན་དག་གི་ཆ་འཕྲིན་འཚོལ་བསྡུའི་ལས་དོན་ཕྱོགས་ཡོངས་ནས་སྤེལ་ཐོག"དམག་ཞབས་ཐིམ་པའི་དམག་མི་ཡག་ཤོས"ལ་སློབ་སྦྱོང་བྱེད་པའི་དྲིལ་བསྒྲགས་བྱེད་སྒོ་སྤེལ་ནས་དམག་མིར་གོང་བཀུར་ཞུ་རྒྱུ་དེ་སྤྱི་ཚོགས་ཀྱི་དར་སྲོལ་ཞིག་ཏུ་འགྱུར་བཞིན་ཡོད། གཉིས་བཀུར་དཔེ་བཟང་གྲོང་ཁྱེར(རྫོང)གིས་དམག་བཀུར་ཁྱིམ་སྐྱོང་དང་སྲིད་བཀུར་དམངས་གཅེས་ཀྱི་སྲོལ་རྒྱུན་བཟང་པོ་དར་སྤེལ་ཤུགས་ཆེན་བཏང་སྟེ་དཔུང་སྡེའི་དམག་སྦྱོང་དམག་གྲབས་ཐད་སེམས་ཁྲལ་དང་དཀའ་ངལ་སེལ་བ་དང་། དམག་དམངས་ཀྱི་ཁེ་ཕན་སྲུང་སྐྱོང་ལ་རང་འགུལ་ངང་བྱ་སྤྱོད་སྤེལ་བ། དམག་དམངས་མཉམ་འདྲེས་ཟབ་མོར་སེམས་ནུས་གཅིག་ཏུ་སྒྲིལ་བ་བཅས་བྱས་ནས་བྲག་རྡོ་བཞིན་བརྟན་པའི་དམག་སྲིད་དང་དམག་དམངས་འབྲེལ་བ་བརྟན་དུ་དང་འཕེལ་རྒྱས་བཏང་ཡོད་ཅེས་འཁོད་ཡོད། འཚམས་འདྲིའི་ཡི་གེའི་ནང་2019ལོ་ནི་ཀྲུང་གོ་གསར་པ་དབུ་བརྙེས་ནས་ལོ་70འཁོར་བ་དང་། ཕྱོགས་ཡོངས་ནས་འབྱོར་འབྲིང་སྤྱི་ཚོགས་བསྐྲུན་པའི་འགག་རྩའི་ལོ་ཡིན་ལ། རྒྱལ་སྲུང་དང་དམག་དཔུང་འཛུགས་སྐྱོང་གི་2020ལོའི་དམིགས་ཚད་ལས་འགན་མངོན་འགྱུར་བྱེད་པའི་འགག་སྒྲོལ་ཡང་ཡིན་པས་རྒྱལ་ཡོངས་ཀྱི་གཉིས་བཀུར་དཔེ་བཟང་གྲོང་ཁྱེར(རྫོང)དང་གཉིས་བཀུར་དཔེ་བཟང་ཚན་པ་དང་མི་སྒེར་གྱིས་བློ་མཐུན་ཞི་ཅིན་ཕིང་གིས་སྲོག་ཤིང་གནང་བའི་ཏང་ཀྲུང་དབྱང་གི་མཐའ་འཁོར་དུ་སྔར་བས་མཐུན་སྒྲིལ་དམ་ཟབ་དང་། ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པས་མཛུབ་ཁྲིད། དུས་རབས་གསར་པའི་གཉིས་བཀུར་ལས་དོན་དེ་བས་གཏིང་ཟབ་དང་ཡག་པོ་ཏན་ཏིག་སྒྲུབ་པ། དམག་སྲིད་དང་དམག་དམངས་མཐུན་སྒྲིལ་གྱི་རྣམ་པ་གསར་པ་གཏོད་པ་བཅས་བྱས་ཏེ་ཕུལ་བྱུང་གི་གྲུབ་འབྲས་ལ་བརྟེན་ནས་ཀྲུང་གོ་གསར་པ་དབུ་བརྙེས་ནས་ལོ་70འཁོར་བར་བསུ་བ་ཞུ་དགོས་ཞེས་བསྟན་ཡོད་པ་རེད།
མི་དམངས་དྲ་བའི་འཕྲིན། ཉེ་ཆར། ཧོ་པེ་ཏེ་རུང་རིག་གནས་མཚམས་སྦྱོར་ཀུང་སིས་གཉེར་བའི"ལོ་རྒྱུས་ཀྱིས་གསལ་བཤད་བྱེད་པ་དང་ཚད་ལྡན་ཡིག་ཆར་བཀོད་པའི"རི་པིན་གྱིས་ཀྲུང་གོར་བཙན་འཛུལ་གྱི་ལོ་རྒྱུས་དཔྱད་ཡིག་གི་ཆེད་དོན་འགྲེམས་སྟོན་དེ་ཧོ་པེ་ཞིང་ཆེན་ཀྲུའོ་ཀྲོའུ་གྲོང་ཁྱེར་དངོས་མང་སྟོན་ཚོགས་ཁང་དུ་བྱས་པ་རེད། འགྲེམས་སྟོན་ཐོག་ཀུང་སི་དེས་འཚོལ་བསྡུ་བྱས་པའི་རི་པིན་གྱིས་ཀྲུང་གོར་བཙན་འཛུལ་བྱས་པའི་ལོ་རྒྱུས་ཀྱི་དཔྱད་ཡིག་ཁྲི་3གྱིས་འཛམ་གླིང་དམག་ཆེན་གཉིས་པའི་སྐབས་རི་པིན་དམག་རྒྱལ་རིང་ལུགས་ཀྱིས་ཀྲུང་གོར་བཙན་འཛུལ་བྱས་པའི་ནག་ཉེས་སྔར་བས་ཐེར་འདོན་བྱས་ཡོད། ཤེས་རྟོགས་བྱུང་བར་གཞིགས་ན། ཧོ་པེ་ཏེ་རུང་རིག་གནས་མཚམས་སྦྱོར་ཀུང་སིས་2014ལོའི་ཟླ་2ནས་ཟླ་12བར་རི་པིན་དུ་བསྐྱོད་དེ། རི་པིན་གྱི་མིང་ཀྲི་དུས་ནས་ཀྲའོ་ཧོ་དུས(1868ལོ་ནས1989ལོ་བར)བར་ཀྲུང་གོར་བཙན་འཛུལ་དང་ཞི་བདེ་རྒྱ་མཚོ་ཆེ་མོའི་དམག་འཁྲུག་བསླངས་པའི་ཚད་ལྡན་དཔྱད་ཡིག་དང་སྒྲ་བརྙན་དཔྱད་ཡིག་བསྡུ་རུབ་བྱས་ཡོད། འཚོལ་བསྡུ་བྱ་ཡུལ་གཙོ་བོ་རི་པིན་ཅིའུ་ཀྲོའུ་ཏའོ་གླིང་ཕྲན་དང་པིན་ཀྲོའུ་ཏའོ་གླིང་ཕྲན་གྱི་ཅིང་ཏུའུ་དང་། ཏ་པན། ཀོང་ཏའོ། རི་ཐན་སོགས་གྲོང་ཁྱེར་དང་རྫོང་ཡིན་པ་རེད། གོང་གསལ་གྱི་ས་ཁུལ་དུ་གྲོང་ཁྱེར་དང་གྲོང་གསེབ་ཀྱི་འབྲེལ་ཡོད་དཔྱད་གཞི་ཁང་དང་། དཔེ་ཁང་རྙིང་པ། གནའ་བོའི་མཛེས་རྩལ་ཁང་། རིག་གནས་ཟོག་རྙིང་ཁང་སོགས་སུ་བསྐྱོད་དེ་ཚད་ལྡན་དཔྱད་ཡིག་1600ཙམ་འཚོལ་བསྡུ་བྱས་པ་དང་ཆབས་ཅིག་ཧོ་པེ་ཏེ་རུང་རིག་གནས་མཚམས་སྦྱོར་ཀུང་སིས་ཀྲུའོ་ཀྲོའུ་གྲོང་ཁྱེར་དུ་རི་པིན་གྱིས་ཀྲུང་གོར་བཙན་འཛུལ་བྱས་པའི་དཔྱད་གཞི་ཉར་ཚགས་བྱེད་མཁན་དང་དམངས་ཁྲོད་ཞིབ་འཇུག་པ་ཁྲེན་ལིན་གྱིས་ལོ་བཅུ་གྲངས་ཉར་ཚགས་བྱས་པའི་རྒྱལ་ནང་གི་ཉར་ཚགས་དངོས་པོ་སྟོང་ཕྲག་ཡོད་པ་ཚང་མ་ཉོ་སྒྲུབ་བྱས་པ་མ་ཟད་ཞིབ་འཇུག་ཀྱང་བྱས་པ་རེད། ཧོ་པེ་ཏེ་རུང་རིག་གནས་མཚམས་སྦྱོར་ཀུང་སིའི་ཏུང་ཧྲེ་ཀྲང་ཀྲང་ཁྲུན་ཚེ་ཡིས་ངོ་སྤྲོད་བྱས་པར་གཞིགས་ན། འགྲེམས་སྟོན་གྱི་དཔྱད་གཞི་དེ་དག་མང་ཆེ་བ་རི་པིན་གྱི་མིང་ཀྲི་དང་ཏ་ཀྲེང་དུས་ནས་ཀྲའོ་ཧོ་དུས་འགོ་དང་དུས་དཀྱིལ་དུ་ཡིན་པ་རེད། གདོད་མའི་པར་རིས་དང་དེ་བཞིན་བརྙན་ཕབ་སྤྱིན་ཤོག་དང་སྒྲ་འཇུག་སྤྱིན་ཤོག་ཁག་གཅིག་ཕུད་ཚང་མ་ཤོག་བུའི་ཚད་ལྡན་དཔྱད་ཡིག་ཤ་སྟག་རེད། དེ་དག་གཙོ་བོ་མིང་ཀྲི་ནས་ཏ་ཀྲེང་དུས་ཀྱི་དམངས་ཁྲོད་དུ་གྱར་བའི་ཆབ་ཤོག་དང་འཛམ་གླིང་དམག་ཆེན་གཉིས་པའི་སྐབས་ཀྱི་རི་པིན་གྱི་དམག་དོན་སྦྲག་བསྐུར་དང་། སྦྲག་བསྐུར་དཀྱུས་མ། ཡིག་ཆ་དང་གན་རྒྱ། དངུལ་འཛིན་རིགས། ཅང་ཐེན་ཏའོ་གླིང་ཕྲན་གྱི་མཚོ་དམག་སློབ་གྲྭའི"སློབ་མའི་ཟིན་བྲིས" ཀྲུང་གོར་བཙན་འཛུལ་བྱེད་མཁན་རི་པིན་དམག་གི་དམག་དཔོན་གྱི"དམག་སའི་ཟིན་བྲིས"བཅས་དང་། དེ་བཞིན་རི་པིན་གྱི་ཀྲའོ་ཧོ་དུས་སུ་པར་འགྲེམས་བྱས་པའི་དཔེ་ཆ་དང་དུས་དེབ་དཔེར་ན"དམག་མིའི་བླ་སྲོག"དང"དམག་དོན་ལོ་རྒྱུས" "ཀྲེ་ནའི་དོན་རྐྱེན་གྱི་བརྙན་པར" "ཨེ་ཤེ་ཡ་ཤར་མ་ཆེ་མོའི་དམག་འཁྲུག་གི་བརྙན་པར" "རི་པིན་གྱི་དམག་འཁྲུག་ལོ་རྒྱུས་ཀྱི་ཟིན་ཐོ་དངོས་ཏེ། ཞི་བདེ་རྒྱ་མཚོ་ཆེ་མོའི་དམག་འཁྲུག" "མི་དུང་ཕྱུར་གཅིག་གི་ཧྲའོ་ཧོའི་ལོ་རྒྱུས"སོགས་རི་པིན་གྱིས་པར་སྐྲུན་བྱས་པའི་ཀྲུང་གོར་བཙན་འཛུལ་གྱི་ལོ་རྒྱུས་ནང་དོན་ངོ་མ་མཚོན་པའི་དཔེ་དེབ་ཡོད་པ་རེད། བསྡོམས་རྩིས་རགས་ཙམ་བྱས་པར་གཞིགས་ན། ཤོག་ཐོག་ཚད་ལྡན་དཔྱད་ཡིག་དེ་དག་ནང་འཛམ་གླིང་དམག་ཆེན་གཉིས་པའི་སྐབས་ཀྱི་རི་པིན་དམག་རྒྱལ་རིང་ལུགས་ཀྱི་བཙན་འཛུལ་གྱི་ནག་ཉེས་དང་འབྲེལ་བའི་པར་རིས་ཁྲི་3ཙམ་དང་འབྲེལ་ཡོད་ཡིག་འབྲུ་ཁྲི་སྟོང་ཙམ་འཁོད་པའི་ཁྲོད་སྐབས་དེ་དུས"དམག་དོན་སྦྲག་བསྐུར"ལ་བརྩིས་པའི་འཛམ་གླིང་དམག་ཆེན་གཉིས་པའི་སྐབས་ཀྱི་རི་པིན་དམག་མིའི"འཕྲིན་ཡིག"བསྡོམས་128ཡོད་པ་ནི་སྐབས་དེ་དུས་ཀྱི་དམག་འཁྲུག་གི་རྒྱབ་ལྗོངས་འཁོད་པ་དང་དམག་འཁྲུག་གི་སྐོར་ཞིབ་ཕྲ་གསལ་བའི་ཡི་གེའི་དཔྱད་ཡིག་རྩ་ཆེན་ཞིག་རེད། "འཕྲིན་ཡིག"དེ་དག་བསྐུར་ཡུལ་ཀྲུང་གོའམ་ཡང་ན་འབར་མའམ་ཁྲའོ་ཞན་ཡིན་ཞིང་། དེ་དག་ཚང་མ་ཀྲུང་གོར་བཙན་འཛུལ་བྱེད་མཁན་རི་པིན་དམག་གིས་ཀྲུང་གོའི་མངའ་ཁོངས་ས་ཆར་བཙན་འཛུལ་བྱས་པའི་དཔང་རྟགས་ཁ་གསལ་དུ་གྱུར་ཡོད།
ཁོང་ཀོ（ཁེན）རུ་སྐྱོད་མཁན་ཁག་23པའི་ཞི་བདེ་སྲུང་སྐྱོང་བཟོ་སྐྲུན་དམག་ཡན་ལག་རུ་ཁག་གི་ཧྲང་ཝེ་དམག་དཔོན་ཆུ་མཁོ་སྤྲོད་ལག་རྩལ་ཆེ་མོ་བ་དབྱང་ཞའོ་ལི་ཡིས་སྐས་རིམ་རུ་ཁག་དང་པོའི་རྗེས་སུ་ཆུ་ཚོད་18ཀྱི་མཁའ་ཐོག་འཕུར་སྐྱོད་དང་ཆུ་ཚོད་5ཡི་ས་ངོས་འཕྲལ་སྒྲུབ་བྱས་པ་བརྒྱུད་ཁོང་ཀོ（ཁེན）ཡི་ཤར་ཕྱོགས་སུ་གནས་པའི་ཞི་བདེ་སྲུང་སྐྱོང་གི་ལས་འགན་སྒྲུབ་ཁུལ་དུ་གཞན་གྱི་སྔོན་ལ་འབྱོར་བ་རེད། ཀྲུང་གོའི་ཞི་བདེ་སྲུང་སྐྱོང་དཔུང་སྡེ་2003ལོར་ཁོང་ཀོ（ཁེན）ཡི་པུའུ་ཁཱ་ཝུའུ་ས་ཁུལ་དུ་བཀོད་སྒྲིག་བྱས་ཚུན། ཞི་བདེ་སྲུང་སྐྱོང་གི་དཔོན་དམག་ཁག་རེ་རེས་མཉམ་འབྲེལ་རྒྱལ་ཚོགས་ཀྱི་རྩ་འཛིན་ལ་བརྩི་སྲུང་ནན་པོ་དང་རང་འགན་ལྷག་བསམ་རྣམ་དག་ངང་སྒྲུབ་པས་ཚང་མར་མཉམ་འབྲེལ་རྒྱལ་ཚོགས་ཞི་བདེ་སྲུང་སྐྱོང་གི་གཟེངས་རྟགས་ཐོབ་ཡོད། ཀྲུང་གོའི་བཟོ་སྐྲུན་དམག་གི་སྒར་སར་ཁག་ཐེངས་མང་པོའི་དཔོན་དམག་གིས་དཀའ་སྤྱད་འབད་བརྩོན་བྱས་པ་བརྒྱུད་ས་གནས་དེ་གའི་ས་གཤིས་མཚོན་རྟགས་ཤིག་ཏུ་བསྐྲུན་པ་དེར་མཉམ་འབྲེལ་རྒྱལ་ཚོགས་ཀྱི་གྲོགས་དམག་ཚོ་དང་བཅའ་སྡོད་བྱ་ཡུལ་རྒྱལ་ཁབ་ཀྱི་སྲིད་གཞུང་གིས"ཀྲུང་གོའི་ཕྱེད་གླིང"ཞེས་འབོད་ཀྱི་ཡོད། ཞི་བདེ་སྲུང་སྐྱོང་གི་ལས་འགན་སྒྲུབ་ཁུལ་དཀའ་ཚེགས་ཆེ་བས་འདས་ཟིན་པའི་ལོ་ཟླའི་ནང"ཀྲུང་གོའི་ཕྱེད་གླིང"དེ་སྐྱེས་པའི་འཛམ་གླིང་ལྟ་བུར་གྱུར་ནས་ད་བར་ཞི་བདེ་སྲུང་སྐྱོང་གི་བུད་མེད་དམག་གཅིག་ཀྱང་སླེབས་མྱོང་མེད། བཟོ་སྐྲུན་དམག་ཡན་ལག་རུ་ཁག་23པ་སྒྲིག་འཛུགས་བྱེད་སྐབས་ཁྲེང་ཏུའུ་རུ་བཅའ་སྡོད་མཁན་དབྱང་ཞའོ་ལི་ཡིས་འཕྲལ་དུ་མིང་ཐོ་བཀོད་པ་རེད། དབྱང་ཞའོ་ལི་ཡིས་འདེམས་སྒྲུག་དཔྱད་ཞིབ་ཚོགས་ཆུང་ལ"ངས་བལྟས་ན་དམག་མི་ཞིག་གི་མི་ཚེའི་ནང་ཞི་བདེ་སྲུང་སྐྱོང་གི་ཉམས་མྱོང་ཐེངས་གཅིག་ལྡན་དགོས་པ་དེར་ཕོ་མོའི་དབྱེ་བ་མེད"ཅེས་བརྗོད། ཁོང་གིས་མཛེས་བཟོ་གཏན་ནས་བྱེད་ཀྱི་མེད་ལ་ཆུ་ལའང་གྲོན་ཆུང་ཧ་ཅང་ཆེན་པོ་བྱེད་ཀྱི་ཡོད། སྐབས་དེའི་ཁོང་ཀོ（ཁེན）རུ་ཨའེ་པོ་ལ་ནད་དུག་ད་དུང་རྦད་དེ་ཚོད་འཛིན་ནུས་ལྡན་ཐུབ་མེད་ཅིང་། ཟླ་9པའི་ཟླ་སྟོད་བར་རྒྱལ་ཁབ་དེས་ཨའེ་པོ་ལའི་ནད་དུག་འགོས་པའི་ནད་དཔེ་3000ལྷག་ཙམ་སྙན་སེང་ཞུས་པ་དེའི་ནང་གྲོངས་པའི་ནད་དཔེ་2000ལྷག་ཙམ་ཟིན་ཡོད། དམག་འཁྲུག་དང་རིམས་ནད་ཐོན་ཡང་ཀྲུང་གོའི་བུད་མེད་དམག་ཕྱིར་ལོག་བྱས་མེད། ལེ་དབར་ཁྲི་ཡི་སར། ཀྲུང་ཝེ་དམག་དཔོན་དང་སྐད་སྒྱུར་བ་ཞིག་ཡིན་པའི་ཚའོ་ལི་ཡིས་སྐས་རིམ་རུ་ཁག་གཉིས་པའི་རྗེས་སུ་མཁའ་དམག་སྐྱེལ་འདྲེན་གནམ་གྲུ་བསྡད་དེ"ཀྲུང་གོའི་ཕྱེད་གླིང"དུ་སྐྱོད་བཞིན་མཆིས། ཁོང་ནི"ལོ་རབས་90ནང་སྐྱེས"ཀྱི་བུད་མེད་དམག་དཔོན་ཞིག་རེད་ལ་ཁོང་ཀོ（ཁེན）རུ་སྐྱོད་མཁན་ཁག་23པའི་ཞི་བདེ་སྲུང་སྐྱོང་བཟོ་སྐྲུན་ཡན་ལག་རུ་ཁག་གི་ཁོངས་མི་ཞིག་ཀྱང་རེད། ཁྲུང་ཆིང་སློབ་ཆེན་དབྱིན་ཡིག་ཆེད་ལས་ཐོན་པའི་ཚའོ་ལི་ནི་དབྱང་ཞའོ་ལི་དང་འདྲ་བར་རྒྱལ་ནང་དུ་འདེམས་སྒྲུག་དང་མ་སྐྱོད་གོང་སྦྱོང་བརྡར་ནན་པོ་བྱས་པ་བརྒྱུད་ཟུངས་ནུས་དང་། འཐབ་རྩལ། ཆེད་ལས་བཅས་མཉམ་འབྲེལ་རྒྱལ་ཚོགས་ཀྱི་འདེམས་སྒྲུག་ཆ་རྐྱེན་དང་མཐུན་ཡོད། བུད་མེད་དམག་དཔོན་གཉིས་པོས"ཀྲུང་གོའི་ཕྱེད་གླིང"གི་དོས་སྒམ་སྟབས་བདེའི་ཁང་པའི་ནང་མཉམ་དུ་བསྡད་དེ་ལོ་གཅིག་རིང་གི་ཞི་བདེ་སྲུང་སྐྱོང་གི་ལས་འགན་ཐུན་མོང་ཐོག་ལེགས་སྒྲུབ་བྱ་རྒྱུ་རེད། དཀའ་ངལ་སྐོར་ལ་ཚའོ་ལི་ཡིས་གསར་འགོད་པའི་བཅར་འདྲི་དང་ལེན་བྱེད་སྐབས"བསམ་ཡུལ་ལས་འདས་པའི་དཀའ་ངལ་སྣ་ཚོགས་འཕྲད་སྲིད་མོད། འོན་ཀྱང་ཁྱད་བསད་བྱེད་མི་ཐུབ་པ་ཅི་ཡང་མེད"ཅེས་བརྗོད། ཀྲུང་གོ་ཞི་བདེ་སྲུང་སྐྱོང་གི་བྱ་སྤྱོད་ནང་ཞུགས་ནས་ལོ་29སོང་རིང་། དམག་དོན་ཞི་བདེ་སྲུང་སྐྱོང་བྱེད་མཁན་མི་ཐེངས་ཁྲི་4ལྷག་ཙམ་མངགས་པ་དེའི་ནང་བུད་མེད་ཞི་བདེ་སྲུང་སྐྱོང་བ་ཆིག་སྟོང་ཙམ་ཟིན་ཡོད། མཉམ་འབྲེལ་རྒྱལ་ཚོགས་ཀྱི་དྲུང་ཆེའི་འགན་ཁུར་མཁན་མང་པོས་བུད་མེད་དེ་བས་མང་བ་མཉམ་འབྲེལ་རྒྱལ་ཚོགས་ཀྱི་ཞི་བདེ་སྲུང་སྐྱོང་བྱ་སྤྱོད་ནང་ཞུགས་སུ་བཅུག་ནས་ཕོ་མོ་འདྲ་མཉམ་གྱི་དམིགས་ཚད་མངོན་འགྱུར་བྱེད་དགོས་པའི་གྲོས་འགོ་བཏོན་ཡོད། གྲོས་འགོ་དེར་ཀྲུང་གོས་དང་ལེན་ཧུར་ཐག་ཞུས་པ་དང་འབྲེལ་བུད་མེད་ཞི་བདེ་སྲུང་སྐྱོང་བའི་ལས་གནས་ཀྱང་སྔོན་ཆད་ཀྱི་ཕྱོགས་རྐྱང་པའི་སྨན་བཅོས་ནས་ད་ཆའི་དམག་འཐབ་དང་རོགས་སྐྱོར་སོགས་ཀྱི་ལས་གནས་བར་རྒྱ་སྐྱེད་བཏང་ཡོད།
མི་དམངས་དྲ་བའི་འཕྲིན། ཟླ་7ཚེས་28ཉིན་2015ལོའི་བོད་ལྗོངས་རྒྱལ་རྩེ་རྫོང་གི་མདའ་དམག་རིག་གནས་ཡུལ་སྐོར་དུས་ཆེན་གཏོང་འགོ་བརྩམས་ཤིང་། སྐབས་འདིའི་དུས་ཡུན་ཉིན་གསུམ་གྱི་མདའ་དམག་རིག་གནས་ཡུལ་སྐོར་དུས་ཆེན་ནི་"མཛེས་སྡུག་དཔའ་བོའི་མཁར་གྲོང་དུ་ཀྲུང་གོའི་ཕུགས་འདུན་མཉམ་སྐྲུན། མྱང་ཆུ་འགྲམ་དུ་དགའ་འཛོམས་བྱས་ཏེ་མདའ་དམག་བརྩེ་དུང་མཉམ་རོལ།"ཞེས་པ་བརྗོད་བྱ་གཙོ་བོ་བྱས་ནས་མི་རིགས་ཀྱི་ཁྱད་ཆོས་ལྡན་པའི་བྱེད་སྒོ་སྣ་མང་སྤེལ་རྒྱུ་རེད། ལོ་གཅིག་ཐེངས་གཅིག་གི་མདའ་དམག་དུས་ཆེན་ནི་རྒྱལ་རྩེར་དམིགས་བསལ་དུ་ཡོད་པའི་སྲོལ་རྒྱུན་གྱི་དུས་ཆེན་ཞིག་ཡིན་ལ་ད་ལྟའི་བར་དུ་ལོ་ངོ་607གྱི་ལོ་རྒྱུས་ལྡན་པ་རེད།
 ཚེས ༢ ཉིན་ཨ་རི་ཞི་བདེ་རྒྱ་མཚོའི་དམག་སྤྱི་ཁང་གི་དམག་སྤྱི་ཧ་རེས་ཟི་པེ་ཅིན་ལ་བཅར་འདྲི་བྱས་མོད། དམག་སྤྱི་ཁང་གི་མགྲིན་ཚབ་པས་ཨ་རིའི་མཚོ་གྲུའི་མཚོ་འགྲུལ་གྱི་འཆར་བཀོད་ལམ་ཐིག་ནང་དུ་ལྷོ་རྒྱ་མཚོ་ཆེན་མོ་མེད་ཞེས་བཤད་འདུག་པས། ཕྱོགས་གཉིས་ཀས་ཟོལ་མེད་དྲང་གཞག་གིས་ཕན་ཚུན་གྱི་འགལ་བར་བགྲོ་གླེང་དང་དོ་དམ་བྱེད་པའི་བཤད་ཚུལ་ལ་ཕྱི་ཕྱོགས་སུ་གླེང་གཞི་མང་བོ་བཟོས་འདུག ཚེས ༣ ཉིན་ཨ་རི་དང་ཀྲུང་གོའི་དམག་སྤྱི་གཉིས་ཀ་ཅི་ལུང་དུ་འཚོག་འཆར་ཡོད་པའི་ཤར་ཕྱོགས་རྒྱལ་སྲུང་མནའ་འབྲེལ་ཚོགས་ཆེན་དུ་ཞུགས་གྲབས་ཡོད་པ་དང་། འདི་ནི་ཕྱོགས་གཉིས་ཀའི་དམག་སྤྱི་མཇལ་འཕྲད་གནང་བ་ཐེངས་དང་བོ་ཡིན། ཚེས ༡ ཉིན་ཀྲུང་གོའི་མཚོ་དམག་རིག་གཞུང་ཞིབ་འཇུག་ཁང་གི་ཞིབ་འཇུག་པ་ཀྲང་ཅུན་ཧྲེ་ཡིས "གོ་ལའི་དུས་བབ" དུ་ཀྲུང་གོ་དང་ཨ་རི་གཉིས་ཀྱི་མཐོ་རིམ་མི་སྣ་མཇལ་འཕྲད་གནང་བ་དེས་ཕྱོགས་གཉིས་ཀར་འགལ་བ་དང་བསམ་ཚུལ་མི་འདྲ་བ་ཡོད་པ་དེ་དག་ཕྱོགས་གཉིས་ཀས་ཞི་བའི་སྒོ་ནས་ཐག་གཅོད་བྱེད་པའི་རེ་འདོད་མཚོན་པ་དང་། ཀྲུང་གོ་དང་ཨ་རི་སུ་ཡིན་རུང་ལྷོ་རྒྱ་མཚོ་ཆེན་པོའི་གནད་དོན་ཐོག་ནས་ཕན་ཚུན་དབར་འགལ་ཟླ་ཤོར་བར་འདོད་མོས་མེད་པ་མ་ཟད། རྒྱལ་ཁབ་གཉིས་ཀའི་འབྲེལ་བ་ཞི་མཐུན་ངང་ཕན་ཚུན་འཕེལ་རྒྱས་འགྲོ་བའི་གནས་བབ་ལ་འགྱུར་ལྡོག་མི་འགྲོ་བར་འདོད་ཀྱིན་ཡོད་པ་མཚོན་ཡོད་ཅེས་བཀོད་འདུག ཟླ ༡༠ པའི་ཚེས ༣༠ ཉིན་ཨ་རིའི་གསར་ལམ་དུ་དམག་སྤྱི་ཧ་རེས་ཟི་ཞཱ་ཝེ་ཡུ་ནས་ལམ་ལ་ཆས་ཡོད་པ་དང་། ལྷོ་ཁོ་རེ་ཡ་ལ་བཅར་འདྲི་བྱ་རྒྱུ་ཡིན་པ་དང་། ཟླ ༡༡ པའི་ཚེས ༢ ཉིན་ནས་བཟུང་ཀྲུང་གོར་བཅར་འདྲི་བྱེད་མགོ་བརྩམ་རྒྱུ་ཡིན་པར་བཀོད་འདུག ཞི་བདེ་རྒྱ་མཚོའི་དམག་སྤྱི་ཁང་གི་མགྲིན་ཚབ་པ་དབྱི་ཟི་ཐེ་ཡིས་ཧ་རེས་ཟི་ཀྲུང་གོ་ནས་ཉིན ༣ ལ་འདུག་རྒྱུ་ཡིན་པ་དང་། ཕྱོགས་གཉིས་ཀས་ཕན་ཚུན་དབར་གནས་པའི་འགལ་བ་ལ་ཟོལ་མེད་དྲང་གཞག་གིས་བགྲོ་གླེང་དང་དོ་དམ་བྱེད་རྒྱུ་ཡིན་པ་དང་། ཧ་རེས་ཟི་ཀྲུང་གོར་ཡོད་པའི་ཨ་རིའི་གཞུང་ཚབ་ཁང་གི་གཞུང་ཚབ་པ་པཱོ་ཁཱ་སི་ལ་མཇལ་འཕྲད་བྱེད་པ་ལས་ཀྲུང་གོའི་དམག་དོན་སྒྲིག་ཆས་ལྟ་སྐོར་དང་ཀྲུང་གོའིབཅིངས་འགྲོལ་དམག་གི་མཐོ་རིམ་དཔོན་པོར་མཇལ་འཕྲད་གནང་ནས་ཕྱོགས་གཉིས་ཀྱི་དམག་དཔུང་གི་མ་འོངས་པའི་དམག་དོན་མཐུན་འབྲེལ་ཐད་བགྲོ་གླེང་བྱ་རྒྱུ་རེད་ཟེར། དཔེར་ན་ཞི་བདེ་རྒྱ་མཚོ་བསྐོར་བའི་དམག་དོན་སྦྱོང་བརྡར་ལ་མཉམ་ཞུགས་བྱ་རྒྱུར་གཏན་ཁེལ་བྱེད་པ་ལྟ་བུ། དབྱི་ཟི་ཐེས་ད་དུང་ ང་ཚོས་ནམ་རྒྱུན་ཕྱིའི་རྒྱལ་ཁབ་ཀྱི་མཚོ་དམག་དང་མཉམ་དུ་དམག་དོན་སྦྱོང་བརྡར་དང་བགྲོ་གླེང་བྱེད་པ་ནི་ཕན་ཚུན་དབར་ཞི་མཐུན་མཉམ་གནས་དང་ཡིད་ཆེས་བརྟན་པོ་ཡོང་བར་བྱས་ནས་ཉེན་ཁ་ཇེ་ཆུང་དུ་གཏོང་ཆེད་ཡིན། འདི་ནི་སྔ་མོ་ནས་བཟུང་གཏན་ཁེལ་བྱས་ཡོད་པའི་བཅར་འདྲིའི་དགོས་པ་དང་དམིགས་ཡུལ་ཡིན་ཟེར། གསར་ལམ་དུ་ད་དུང་ཧ་རེས་ཟིའི་ཆུང་མའང་ཀྲུང་གོར་མཇལ་འཕྲད་དུ་ཡོང་རྒྱུ་ཡིན་པ་དང་། དུས་རབས་སྔོན་མའི་ལོ་རབས་བརྒྱད་ཅུ་བའི་ནང་དུ་ཁོ་མོ་ཧྲང་ཧའེ་རུ་ཡོང་ནས་སློབ་སྦྱོང་བྱས་པ་ཡིན་ཅེས་བཀོད་འདུག ཉི་ཧོང་གྱི་གསར་ལམ་དུ་ཧ་རེས་ཟི་ཡིས་ཀྲུང་གོའི་ལྷོ་རྒྱ་མཚོ་ཆེན་མོའི་ཐད་ཀྱི་བྱེད་སྒོ་ཁག་ལ་ཤིན་ཏུ་འཐད་ཀྱིན་མེད་ཟེར། ཉེ་སྔོན་ཡང་ཉི་ཧོང་གྱི་གསར་ལམ་དུ་ཁོ་ནི་ཨ་རིའི་མཚོ་གྲུ་རང་རེའི་ལྷོ་ཕྱོགས་ཀྱི་གླིང་ཚོམ་དུ་སྐོར་ཡོང་ནས་མཚོ་ལེ་ཉི་ཤུ་ཡི་མངའ་ཁོངས་སུ་ཡོད་པའི་བྱེད་སྒོ་ཁག་ལ་བཀོད་འདོམས་བྱེད་མཁན་རེད་ཅེས་བཀོད་འདུག ཨ་རི་དང་ཀྲུང་གོའི་མཐོ་རིམ་དཔོན་པོ་ཁག་ལ་དེའི་ཕྱོགས་ནས་དྲི་བ་འདྲི་དུས། ཕྱོགས་གཉིས་ཀས་གོང་འཁོད་ལྟ་བུའི་གནད་དོན་ཁྱོན་ནས་གནས་མེད་ཟེར་མོད། ཉི་ཧོང་གི NHK བརྙན་འཕྲིན་ཁང་གིས་མཚན་གསལ་ཆ་མེད་པའི་ཨ་རིའི་དམག་དཔུང་ཞིག་གི་སྐད་ཆ་ལུང་འདྲེན་བྱས་ནས་ཧ་རེས་ཐེངས་འདིའི་བཅར་འདྲི་ལ་དམག་དོན་བགྲོ་གླེང་ལས་འགལ་བ་ཞི་འཇགས་སུ་གཏོང་ཐབས་སྐོར་ཀྱང་བགྲོ་གླེང་བྱེད་རྒྱུ་རེད་ཅེས་བསྒྲགས་འདུག "སྐར་མའི་གསར་ཤོག"གིས་ཧ་རེས་ཟིའི་བཅར་འདྲི་ནི་ཀྲུང་གོ་དང་ཨ་རིའི་འགལ་བ་ཇེ་ཆེར་འགྲོ་བའི་གནད་དོན་ལ་རྣག་ཐོག་ཁབ་གཙགས་བྱས་པ་ལྟ་བུ་རེད་ཅེས་སྡོམ་ཚིག་བཀོད་འདུག ལོ་སྔོན་མར་ཁོ་ཨ་རིའི་ཞི་བདེ་རྒྱ་མཚོའི་དམག་སྤྱི་ཁང་གི་དམག་སྤྱི་ལ་བསྐོས་དུས། ཁོ་ཀྲུང་གོར་ཡོང་ནས་ནུབ་རྒྱ་མཚོ་ཆེན་མོའི་མཚོ་དམག་གི་བགྲོ་གླེང་ཚོགས་འདུར་ཞུགས་ནས་རྒྱལ་ཁབ་གཞན་དག་གི་འཐུས་ཚབ་པ་དང་ལྷན་དུ "མཚོ་ཐོག་གི་ཐོལ་བྱུང་དོན་དག་གི་སྒྲིག་ཡིག"ལ་མིང་རྟགས་བཀོད་པ་ཡིན། ཚེས ༡ ཉིན་ཀྲང་ཅིན་ཧྲེ་ཡིས"གོ་ལའི་དུས་བབ"ཐོག་ཏུ་ཧ་རེས་ཟིའི་བཅར་འདྲི་འདི་ནི་ཕྱོགས་གཉིས་ཀའི་འགལ་བའི་མེ་སྐྱོན་གསོད་པའི་འཐབ་ཇུས་ཡིན་ཅེས་བརྗོད་ཡོད་འདུག ཉེ་བའི་ཆར་ལྷོ་རྒྱ་མཚོའི་གནས་བབ་ཛ་དྲག་ཏུ་གྱུར་མོད། ཀྲུང་གོ་དང་ཨ་རི་གཉིས་ཀས་རྐྱེན་འདིའི་དབང་གིས་ཕན་ཚུན་དབར་འཁྲུག་པ་ལངས་མི་འདོད་པ་དང་། ཀྲུང་གོའི་རྒྱལ་སྲུང་ཁང་གི་མགྲིན་ཚབ་པས་ཧ་རེས་ཟི་ཀྲུང་གོར་བཅར་འདྲི་ཡོང་བ་ནི་ཕྱོགས་གཉིས་ཀས་གཏན་ཁེལ་བྱས་པའི་འཆར་གཞི་ཡིན་ཟེར། ཤང་ཀང་གི་གསར་ལམ་དུ་ཨ་རིའི་མཚོ་གྲུ་རང་རེའི་ལྷོ་ཕྱོགས་ཀྱི་གླིང་ཚོམ་དུ་སྐོར་ཡོང་ནས་མཚོ་ལེ་ཉི་ཤུ་ཡི་མངའ་ཁོངས་སུ་སྤེལ་བའི་བྱེད་སྒོ་ཁག་ལ་ཚད་བཀག་ཡོད་པ་དང་། ཕྱོགས་གཉིས་ཀས་ཕན་ཚུན་དབར་བགྲོ་གླེང་བྱ་རྒྱུ་རེད་ཅེས་བཀོད་ཡོད་འདུག ཨ་རིའི་གསར་ལམ་དུ་ཧ་རེས་ཟི་ལས་གཞན་ཨ་རིའི་མཚོ་དམག་གི་ཞི་བདེ་རྒྱ་མཚོའི་གྲུ་དཔོན་ཁུ་ཟི་ཐེ་ཟི་ཝེ་ཧྥུ་ཐེ་ཡང་ཡུན་རིང་མི་འགོར་བར་ཀྲུང་གོར་བཅར་འདྲི་ཡོང་སྲིད་པ་དང་། ཚེས ༣ ཉིན་ནས་ཚེས ༨ ཉིན་དབར་ཤར་ཕྱོགས་མནའ་འབྲེལ་གྱིས་མ་ལེ་ཞི་ཡའི་ཅི་ལུང་དུ་ཨ་རི་དང་ལྷོ་ཁོ་རེ་ཡ། ཨོ་སི་ཁྲུ་ལི་ཡ། འཇའ་ཕན་སོགས་ཀྱི་རྒྱལ་ཁབ ༨ ལྷག་གི་མནའ་འབྲེལ་མགོ་བ་བསྡུས་ནས་ཚོགས་འདུ་བསྡུ་གྲབས་ཡོད་པ་དེར་ཀྲུང་གོའི་རྒྱལ་སྲུང་ཁང་གི་མགོ་བ་ཁྲང་ཝན་ཆོན་ཞུགས་རྒྱུ་ཡིན་འདུག ཚེས ༡ ཉིན་འཇའ་ཕན་གྱི"དཔལ་འབྱོར་གསར་ལམ"དུ་ཨ་རིའི་མཚོ་གྲུ་ཀྲུང་གོའི་ལྷོ་ཕྱོགས་ཀྱི་གླིང་ཚོམ་དུ་སྐོར་ཡོང་ནས་མཚོ་ལེ་ཉི་ཤུ་ཡི་མངའ་ཁོངས་སུ་བསྡུས་པའི་རྒྱལ་སྤྱིའི་ཚོགས་འདུ་ཐེངས་དང་བོ་ཡིན་པ་དང་། ཚོགས་ཞུགས་པའི་ཁྲོད་ཕྱོགས་གཉིས་ཀའི་ལྟ་བ་ལ་མི་མཐུན་པའི་ཚོགས་ཞུགས་རྒྱལ་ཁབ་ཀིུ་འཐུས་ཚབ་པ་ཡོད་པས། ཕྱོགས་གཉིས་ཀའི་མཐོ་རིམ་དཔོན་པོ་ཁོ་ན་མཇལ་འཕྲད་བྱས་པ་རེད་ཅེས་བཀོད་འདུག ཉེ་སྔོན་ཀྲུང་གོའི་རྒྱལ་སྲུང་ཁང་གི་མགོ་བ་ཁྲང་ཝན་ཆོན་གྱིས་ཀྲུང་གོས་ས་ཁུལ་གྱི་བདེ་འཇགས་འཕེལ་རྒྱས་དང་རྒྱལ་ཁབ་ཁག་གི་རྒྱལ་སྲུང་བྱེད་སྒོར་མཉམ་འབྲེལ་བྱེད་ཀྱིན་ཡོད་པའི་ལངས་ཕྱོགས་ལ་གསལ་བཤད་བྱས་ཡོད་པ་དང་། ཚེས ༡ ཉིན་དབྱིན་ཇིའི་གསར་ལམ་དུ་ཨ་རིའི་རྒྱལ་སྲུང་མགོ་བ་ཁཱ་ཐེ་ཉིན་དེར་ལྷོ་ཁོ་རེ་ཡར་བཅར་འདྲི་ལ་ཕེབས་དུས་ཁོས་ལྷོ་རྒྱ་མཚོའི་གནད་དོན་ལ་བགྲོ་གླེང་མཛད་རྒྱུ་ཡིན་པ་དང་། ལྷོ་རྒྱ་མཚོའི་གནད་དོན་ལས་བསྐྱེད་པའི་རྩོད་རྙོག་ལ་ཕྱོགས་མང་བོས་དོ་སཉནང་བྱས་ཡོད་པ་དང་། ས་ཁུལ་འདིའི་རྒྱལ་ཁབ་མང་ཤས་ཀྱིས་ཨ་རི་དང་ཞི་མཐུན་མཉམ་གནས་ཡོང་བར་རེ་བ་བྱེད་བཞིན་པས། ཨ་རི་ཞི་བའི་འཕེལ་རྒྱས་འགྲོ་བ་དེ་མེད་མི་རུང་བའི་དགོས་མཁོ་ཡིན་པ་རྟོགས་ཐུབ་ཟེར། འཇའ་ཕན་གྱི་གསར་ལམ་དུ་ཀྲུང་གོ་དང་ཨ་རི་གཉིས་ཀྱིས་མཉམ་འབྲེལ་སྒོས་ཤར་ཕྱོགས་མནའ་འབྲེལ་གྱི་རྒྱབ་སྐྱོར་ཐོབ་པར་བྱ་རྒྱུ་ཡིན་པ་དང་། རྒྱབ་སྐྱོར་ཐོབ་པའི་ཆ་རྐྱེན་དེར་གཞི་བཅོལ་ནས་ཨ་རི་དང་འཇའ་ཕན་གཉིས་ཀྱིས་ཀྲུང་གོའི་གླིང་ཚོམ་ལ་རྒོལ་བའི་འཐབ་ཕྱོགས་གཅིག་གྱུར་འཛུགས་རྒྱུ་ཡིན་རབས་ཟེར། ཤར་ཕྱོགས་མནའ་འབྲེལ་གྱིས་ཕྱོགས་གཉིས་ཀའི་སུ་ལ་ཡང་ཕོག་ཐུག་བཟོ་མི་འདོད་པས། ད་རུང་ཡང་རང་གི་ལངས་ཕྱོགས་སྟོན་གྱིན་མེད།  ཁ་བྱང་ཕྱི་མོ། ཨ་རིའི་ཞི་བདེ་རྒྱ་མཚོའི་དམག་སྤྱི་ཁང་གི་དམག་སྤྱི་ཀྲུང་གོར་བཅར་འདྲིར་ཕེབས་པ། （རྩོམ་འགན་པ། བསྟན་འཛིན）
མི་དམངས་དྲ་བའི་འཕྲིན། ལོ་ལྟར་དབྱར་གཞུང་གི་དུས་སུ་གཞིས་རྩེ་གྲོང་ཁྱེར་རྒྱལ་རྩེ་རྫོང་གི་ཞིང་འབྲོག་མང་ཚོགས་ཚོས་གཟབ་མཆོར་ལེགས་པར་སྤྲས་ཏེ་ཕྱོགས་བཞི་མཚམས་བརྒྱད་ནས་ལྷན་དུ་འཛོམས་ཏེ་ལོ་གཅིག་དུས་གཅིག་གི་རྒྱལ་རྩེ་མདའ་མང་རིག་གནས་ཡུལ་སྐོར་དུས་ཆེན་དགའ་གཏོང་བྱེད་ཀྱི་ཡོད། ད་ཐེངས་ཀྱི་མདའ་མང་དུས་ཆེན་ལ་རྟ་རྒྱུག་དང་། གཡག་རྒྱུག མདའ་འཕེན་པ། ཐག་འཐེན་འགྲན་བསྡུར་དང་དེ་བཞིན་རིག་རྩལ་འཁྲབ་སྟོན་སོགས་ཀྱི་བྱེད་སྒོ་ཡོད་པ་མ་ཟད། ད་དུང་ཚོང་འདུས་འཚོག་ནས＂རིག་གནས་ཀྱི་སྟེགས་བུ་སྐྲུན་ཏེ། དཔལ་འབྱོར་འཁྲུག་པོ＂ཡོང་བའི་ནུས་པ་འདོན་སྤེལ་བྱ་རྒྱུ་ཡིན་པ་རེད།
མི་དམངས་དྲ་བའི་འཕྲིན། ཀྲུང་གོའི་ཕྱི་སྡོད་རང་མིའི་མཉམ་འབྲེལ་ཚོགས་པས་གོང་ཚེས་ཉིན་ཀྲུང་གོའི་ཕྱི་སྡོད་རང་མིའི་ལོ་རྒྱུས་རྟེན་རྫས་བཤམས་མཛོད་ཁང་དུ"སྐུ་ཞབས་ལི་ཀྲེ་དང་ཞུས་པོ་དབྱིས་རི་པིན་དམག་རྒྱལ་རིང་ལུགས་ཀྱིས་ཀྲུང་གོར་བཙན་འཛུལ་བྱས་པའི་སྡིག་ཉེས་ལོ་རྒྱུས་དཔྱད་གཞི་ཕུལ་བའི་གསར་འགྱུར་ཡོངས་བསྒྲགས་ཚོགས་འདུ"འཚོགས་ཤིང་། ཚོགས་འདུའི་ཐོག་རི་དམག་གིས་ཐའེ་དབན་བཙན་བཟུང་དང་ཀྲུང་གོར་ཁྱོན་ཡོངས་ནས་བཙན་འཛུལ་བྱེད་པའི་དམག་འཁྲུག་རྒྱག་རིང་གི་སྡིག་ཉེས་བྱེད་སྤྱོད་མང་པོ་ཞིག་ཟིན་ཐོར་བཀོད་པའི་རྩ་ཆེའི་ལོ་རྒྱུས་དཔྱད་གཞིའི་རིག་དངོས་ཁག་460ལྷག་ཙམ་ཀྲུང་གོའི་ཕྱི་སྡོད་རང་མིའི་མཉམ་འབྲེལ་ཚོགས་པར་ཕུལ་བ་རེད། ཀྲུང་གོའི་ཕྱི་སྡོད་རང་མིའི་མཉམ་འབྲེལ་ཚོགས་པའི་ཀྲུའུ་ཞི་གཞོན་པ། གསར་འགྱུར་མགྲིན་ཚབ་པ་ཆའོ་ཝེ་ཡིས་གསར་འགྱུར་ཡོངས་བསྒྲགས་ཚོགས་འདུའི་ཐོག ན་ནིང་ནས་བཟུང་། ཀྲུང་གོའི་ཕྱི་སྡོད་རང་མིའི་མཉམ་འབྲེལ་ཚོགས་པས་གོ་ལ་ཧྲིལ་པོའི་ཕྱི་སྡོད་རང་མི་དང་ཕྱི་ཁོངས་རང་མིའི་གམ་ནས་འཛམ་གླིང་དམག་ཆེན་གཉིས་པའི་སྐབས་ཀྱི་རི་པིན་དམག་རྒྱལ་རིང་ལུགས་ཀྱི་སྡིག་ཉེས་བྱེད་སྤྱོད་ཀྱི་ལོ་རྒྱུས་དཔྱད་གཞི་ཡོངས་བསྒྲགས་ངང་འཚོལ་བསྡུ་བྱས་ཤིང་། དེའི་རིང་ངོགས་གཉིས་པོའི་ཕྱི་སྡོད་རང་མིའི་ལས་རིགས་ཀྱི་མི་སྣ་ལི་ཀྲེ་དང་ཞུས་པོ་དབྱིས་ཀྲུང་གོའི་ཕྱི་སྡོད་རང་མིའི་མཉམ་འབྲེལ་ཚོགས་པ་དང་འབྲེལ་གཏུག་ཧུར་ཐག་བྱས་ཏེ། ཀྲུང་གོའི་ཕྱི་སྡོད་རང་མིའི་ལོ་རྒྱུས་རྟེན་རྫས་བཤམས་མཛོད་ཁང་ལ་རི་དམག་གིས་ཐའེ་དབན་ལ་བཙན་བཟུང་དང་ཀྲུང་གོར་ཁྱོན་ཡོངས་ནས་བཙན་འཛུལ་བྱེད་པའི་དམག་འཁྲུག་རྒྱག་རིང་གི་སྡིག་ཉེས་བྱེད་སྤྱོད་མང་དག་ཅིག་མཚོན་པའི་རྩ་ཆེའི་ལོ་རྒྱུས་ཀྱི་དཔྱད་གཞིའི་རིག་དངོས་འབུལ་རྒྱུའི་སེམས་ཐག་བཅད་པ་རེད། ལོ་རྒྱུས་ཀྱི་དཔྱད་གཞི་དེ་དག་ལས་རི་པིན་དམག་རྒྱལ་རིང་ལུགས་ཀྱིས་ཀྲུང་ཧྭ་མི་རིགས་ལ་བཟོས་པའི་ཆག་སྒོ་ཆེན་པོ་དངོས་སུ་མཚོན་པ་དང་། རི་པིན་དམག་རྒྱལ་རིང་ལུགས་ཀྱིས་བསགས་པའི་སྡིག་ཉེས་ཧ་ཅང་ཆེན་པོར་སླར་ཡང་བདེན་དཔང་བྱས་ཏེ། དོན་དངོས་ཁུངས་བཙན་གྱིས་འཛམ་གླིང་སྐྱེ་བོར་རི་པིན་ཧྥ་ཤིས་སིའི་བཙན་འཛུལ་ཐད་ཀྱི་གདུག་རྩུབ་དང་། སྡིག་ཉེས་བྱེད་སྤྱོད་རྩུབ་སྤྱོད་ཆེ་བ། མི་གཤིས་གཏན་ནས་མེད་པ་བཅས་བསྟན་ཡོད་ཅེས་བཤད་པ་རེད། མིག་སྔར་ལོ་རྒྱུས་ཀྱི་དཔྱད་གཞི་དེ་དག་ཐའེ་དབན་ནས་པེ་ཅིང་དུ་དབོར་བའི་ནང་དམག་དོན་མཁོ་ཆས་དང་། དཔེ་དེབ། ཚགས་པར་དུས་དེབ། གཞུང་ཡིག འཛིན་ཤོག དངུལ་འཛིན་སོགས་སྣ་ཁ་མང་པོ་ཚུད་ཡོད་པ་མ་ཟད། ཕལ་ཆེ་བ་རི་པིན་གྱི་ཡི་གེའི་ལོ་རྒྱུས་དཔྱད་གཞི་ཡིན་ཞིང་། རི་པིན་གྱིས་ཐའེ་དབན་དུ་དམག་མི་བསྡུས་པའི་ལག་བྲིས་དང་རི་པིན་སྲིད་གཞུང་གིས་འགྲེམས་སྤེལ་བྱས་པའི་དམག་དོན་སྤ་སེ་ཡོད་ལ། དམག་འཁྲུག་སྐབས་ཀྱི་གསོག་དངུལ་བུན་འཛིན་དང་རི་དམག་ནང་ངོས་ཀྱི་དམག་འཁྲུག་གི་གནས་ཚུལ་ཇི་མ་ཇི་བཞིན་མཚོན་པའི་ཟིན་ཐོ་སོགས་ཀྱང་ཡོད་པ་དང་། ཀྲུང་རིའི་ཤིང་རྟ་ལོའི་མཚོ་ཐོག་དམག་འཁྲུག་དང་། རི་པིན་གྱིས་ཐའེ་དབན་བཙན་བཟུང་། རི་པིན་དང་ཨུ་རུ་སུའི་དམག་འཁྲུག མན་ཇུ་རྒྱལ་ཁབ་རྫུས་མ་བཙུགས་པ། དགུ་པའི་བཅོ་བརྒྱད་ཀྱི་དུས་འགྱུར། བདུན་པའི་བདུན་གྱི་དུས་འགྱུར་སོགས་ལོ་རྒྱུས་ཀྱི་དོན་ཆེན་འགངས་ཆེན་ཚུད་ཡོད། དབང་གྲགས་རིགས་གཅིག་མཁས་ཅན་གྱིས་ཆོད་སྡོམ་རགས་ཙམ་བྱས་པ་བརྒྱུད། རིག་དངོས་དེར་གྲངས་འབོར་དང་སྣ་ཁ་ཕུན་སུམ་ཚོགས་པ་དང་། དུས་ཚོད་ཀྱི་བར་བརྒལ་ཆེ་བ། རི་པིན་ཡིག་རིགས་ཀྱི་ལོ་རྒྱུས་དཔྱད་གཞི་མང་བ་སོགས་ཀྱི་ཁྱད་ཆོས་ལྡན་པ་དེ་ནི་ད་ཡོད་ཀྱི་སྐམ་ས་ཆེ་མོའི་འབྲེལ་ཡོད་ལོ་རྒྱུས་དཔྱད་གཞིའི་ཁ་གསབ་དགོས་ངེས་དང་རྒྱ་བསྐྱེད་ཡག་པོ་བྱས་པ་ཞིག་ཡིན་ལ། རི་པིན་གྱི་གཡས་རུའི་ཕྱོགས་གཏོགས་ཀྱིས་ཀྲུང་གོར་བཙན་འཛུལ་བྱས་པའི་དོན་དངོས་ཁས་མི་ལེན་པ་དེར་ཡ་ལན་ནུས་ལྡན་བསློགས་པ་ཞིག་ཀྱང་རེད།
མི་དམངས་དྲ་བའི་འཕྲིན། ཟླ་3ཚེས་30ཉིན་གྱི་སྔ་དྲོ། ཀྲུང་དབྱང་དམག་ཨུད་ཆབ་སྲིད་ལས་དོན་པུས་སྒྲིག་འཛུགས་བྱས་པའི"གསར་བརྗེའི་ས་བོན་རྒྱུན་འཛིན་བྱས་ནས་དམག་དཔུང་སྟོབས་ཆེར་གཏོང་བའི་འགན་འཁྲི་ལྕི་པོ་ཕྲག་ཏུ་འཁུར"ཞེས་པའི་བརྗོད་དོན་གཙོ་བོའི་དྲིལ་བསྒྲགས་བྱེད་སྒོ་དབུས་རྒྱུད་བཀོད་འཐབ་ཁུལ་སྐམ་དམག་ཧྲི་ཞིག་ཏུ་སྤེལ་བ་རེད། ད་ཐེངས་ཀྱི་བྱེད་སྒོ་དམག་ཡོངས་ཀྱི་བརྗོད་དོན་གཙོ་བོའི་སློབ་གསོའི་བྱེད་སྒོ་དང་དུས་གཅིག་ཏུ་སྤེལ་བ་ནི་དམག་དོན་གསར་འགྱུར་དྲིལ་བསྒྲགས་འཐབ་ཕྱོགས་ཀྱིས་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ཀྱི་སྤྱི་ཚོགས་རིང་ལུགས་ཀྱི་དགོངས་པ་དང་ཏང་གི་ཚོགས་ཆེན་བཅུ་དགུ་པའི་དགོངས་དོན་སློབ་སྦྱོང་དང་། དྲིལ་བསྒྲགས། ལག་བསྟར་བཅས་གཏིང་ཟབ་བྱེད་པ་དང་ཞི་ཅིན་ཕིང་གི་དམག་དཔུང་སྟོབས་ཆེར་གཏོང་བའི་དགོངས་པ་ཕྱོགས་ཡོངས་ནས་དྲིལ་བསྒྲགས་ལག་བསྟར་བྱེད་པའི་བྱ་ཐབས་ནུས་ལྡན་ཞིག་ཡིན་པ་རེད། འགོ་ཚུགས་མཛད་སྒོ་ཧྲིའི་ཐོན་ཞིག་གི་ཚ་ཁ་བལྟ་སར་གཉེར་བ་རེད། དཔུང་སྡེའི་དྲིལ་བསྒྲགས་སྡེ་ཚན་གྱི་འགོ་ཁྲིད་དང་དེ་བཞིན་དམག་དཔུང་དང་ས་གནས་ཀྱི་གསར་འགྱུར་སྨྱན་སྦྱོར་རྩོམ་སྒྲིག་པ་དང་གསར་འགོད་པས་ཀྲུའུ་ཞི་ཞི་ཅིན་ཕིང་གིས་ཀྲུང་དབྱང་དམག་ཨུད་ཀྱི་2018ལོའི་སྦྱོང་བརྡར་འགོ་ཚུགས་ཀྱི་སྐུལ་སློང་ཚོགས་ཆེན་ཐོག་གནང་བའི་བཀའ་ཡིག་བསྐྱར་དྲན་བྱས་པ་དང་འབྲེལ་ས་གནས་ས་ཐོག་ཏུ་ཚ་ཚ་འུར་འུར་ངང་དམག་སྦྱོང་དང་དམག་གྲབས་བྱས་ཚུལ་ལ་བལྟས་པ་རེད། ཚང་མས"དམག་དཔུང་སྟོབས་ཆེར་བཏང་ནས་རྒྱལ་ཁ་ལེན་རྒྱུར་ལྕག་སྐུལ་དང་འབོད་སྐུལ་བྱ་རྒྱུ་ནི་ཐོག་མཐའ་བར་གསུམ་དུ་དམག་དོན་གསར་འགོད་པའི་འགན་འཁྲི་གཙོ་བོ་ཡིན་པས། དཔུང་སྡེས་དངོས་འཐབ་ཅན་གྱི་དམག་དོན་སྦྱོང་བརྡར་ལ་དམ་འཛིན་ཤུགས་ཆེན་བྱས་ནས་དམག་དཔུང་ཧྲག་པོར་འགྱུར་བར་སྦྱོང་བརྡར་བྱེད་པའི་རྣམ་པ་གསར་རྐྱང་ཞིག་བཏོད་དེ་དཔུང་སྡེའི་དམག་སྦྱོང་དང་དམག་གྲབས་ཀྱི་རྣམ་པ་ཟབ་མོ་ང་ཚོས་གང་ལེགས་མཚོན་པར་བྱ་རྒྱུ་ཡིན"ཞེས་སེམས་འགུལ་ཐེབས་པའི་ངང་བརྗོད་པ་རེད།
མི་དམངས་དྲ་བའི་འཕྲིན། ཞིན་ཧྭ་གསར་འགྱུར་ཁང་དུ་པེ་ཅིང་ནས་ཟླ་10ཚེས་18ཉིན་གློག་འཕྲིན་འབྱོར་གསལ། ཚེས་17ཉིན་ལྗར་པན་གྱི་དབུ་བཞུགས་བློན་ཆེན་ཨན་ཐེན་ཝུན་ཞུང་གིས་རྒྱལ་བདེ་ལྷ་ཁང་ལ་མཆོད་འབུལ་བྱས་པར་དམིགས་ནས་ཚེས་18ཉིན་ཕྱི་འབྲེལ་པུའི་མགྲིན་ཚབ་པ་ཀྲའོ་ལི་ཅན་གྱིས་གསར་འགོད་པའི་རྒྱུན་ལྡན་ཚོགས་འདུའི་ཐོག་བཤད་དོན། ཀྲུང་གོ་ཕྱོགས་ཀྱིས་ཕྱི་འབྲེལ་གྱི་ཐབས་ལམ་བརྒྱུད་ལྗར་པན་ཕྱོགས་ལ་འབྲེལ་གཏུག་ནན་མོ་བྱས་ཡོད། ལྗར་པན་ཕྱོགས་ཀྱིས་ལྟ་སྟངས་ཡང་དག་འཛིན་པ་དང་འབྲེལ་བཙན་འཛུལ་ལོ་རྒྱུས་ལ་རང་སྐྱོན་རང་བརྟག་བྱེད་པའི་རྣམ་འགྱུར་དང་ཁས་ལེན་ལ་བརྩི་སྲུང་ཏན་ཏིག་བྱས་ནས་རྒྱལ་བདེ་ལྷ་ཁང་སོགས་ལོ་རྒྱུས་ཀྱི་གནད་དོན་ཐད་གཏམ་སྤྱོད་སྤེལ་ཚེ་གཟབ་ནན་བྱ་དགོས་པ་དང་། དམག་རྒྱལ་རིང་ལུགས་དང་རྦད་དེ་བྲལ་ཐབས་བྱེད་དགོས། ཀྲའོ་ལི་ཅན་གྱིས་རྒྱལ་བདེ་ལྷ་ཁང་ནི་ལྗར་པན་དམག་རྒྱལ་རིང་ལུགས་ཀྱིས་ཕྱི་ཕྱོགས་ལ་བཙན་འཛུལ་དམག་འཁྲུག་བསླངས་པའི་བསམ་པའི་ལག་ཆ་དང་མཚོན་རྟགས་ཤིག་ཡིན་ཞིང་། དེར་སྡིག་ཉེས་ཆེན་པོ་བསགས་པའི་འཛམ་གླིང་འཁྲུག་ཆེན་ཐེངས་གཉིས་པའི་རིམ་གྲས་དང་པོའི་དམག་འཁྲུག་གི་ཉེས་ཅན་14ཡི་གདུང་བྱང་བཞག་ཡོད། ལྗར་པན་ཕྱོགས་ཀྱིས་རྒྱལ་བདེ་ལྷ་ཁང་གི་གནད་དོན་ཐད་ཀྱི་ལྡོག་ཕྱོགས་ཀྱི་བྱེད་སྤྱོད་ཐོག་ནས་ལྗར་པན་ཕྱོགས་ཀྱིས་རང་ངོས་ཀྱི་བཙན་འཛུལ་ལོ་རྒྱུས་ལ་འཛིན་པའི་ནོར་འཁྲུལ་གྱི་རྣམ་འགྱུར་སླར་ཡང་མངོན་ཡོད། "ཀྲུང་གོ་ཕྱོགས་ཀྱིས་ཕྱི་འབྲེལ་གྱི་ཐབས་ལམ་བརྒྱུད་ལྗར་པན་ཕྱོགས་ལ་འབྲེལ་གཏུག་ནན་མོ་བྱས་ཡོད། ལྗར་པན་ཕྱོགས་ཀྱིས་བཙན་འཛུལ་གྱི་ལོ་རྒྱུས་ལ་ལྟ་སྟངས་ཡང་དག་འཛིན་པ་དང་འབྲེལ་རང་སྐྱོན་རང་བརྟག་བྱེད་པའི་རྣམ་འགྱུར་དང་ཁས་ལེན་ལ་བརྩི་སྲུང་ཏན་ཏིག་བྱས་ནས་རྒྱལ་བདེ་ལྷ་ཁང་སོགས་ལོ་རྒྱུས་ཀྱི་གནད་དོན་ཐད་གཏམ་སྤྱོད་སྤྱོད་ཚེ་གཟབ་ནན་བྱེད་དགོས་པ་དང་དམག་རྒྱལ་རིང་ལུགས་དང་རྦད་དེ་བྲལ་ཐབས་བྱས་ཏེ་བྱ་སྤྱོད་དངོས་ཀྱི་ཐོག་ནས་ཨེ་ཤ་ཡའི་ཁྱིམ་མཚེས་རྒྱལ་ཁབ་དང་རྒྱལ་སྤྱིའི་སྤྱི་ཚོགས་ཀྱི་ཡིད་ཆེས་འཐོབ་པ་བྱེད་དགོས"ཞེས་ཁོང་གིས་དེ་ལྟར་བཤད་པ་རེད།
མི་དམངས་དྲ་བའི་འཕྲིན། ཟླ་3ཚེས་8ཉིན་གློག་འཕྲིན་འབྱོར་པ་གཞིར་བཟུང་། ལེ་པ་ནོན་དུ་བསྐྱོད་པའི་ཀྲུང་གོའི་ཞི་བདེ་སྲུང་སྐྱོང་དཔུང་སྡེ་ཁག་15པར་བྱས་རྗེས་རྟགས་མ་སྤྲོད་པའི་མཛད་སྒོ་ལེ་པ་ནོན་གྱི་ལྷོ་རྒྱུད་ཤིན་ཉི་ཡ་གྲོང་ཚོའི་ནུས་མང་བཟོ་སྐྲུན་དམག་དཔུང་ཡན་ལག་རུ་ཁག་དམག་སྒར་དུ་གཉེར་བ་རེད། ཞི་བདེ་སྲུང་སྐྱོང་དཔོན་དམག་410ལ་མཉམ་འབྲེལ་རྒྱལ་ཚོགས་ཀྱི"ཞི་བདེའི་གཟི་བརྗིད་རྟགས་མ"ཐོབ་པ་རེད། ཉིན་དེར་ལེ་པ་ནོན་ལྷོ་རྒྱུད་དུ་བཅའ་སྡོད་མཉམ་འབྲེལ་རྒྱལ་ཚོགས་ཀྱི་གནས་སྐབས་དཔུང་སྡེའི་ཚན་མོ་ཀྲང་དང་ཀྲུན་ཅང་ཕི་ཨེར་དང་། ལེ་པ་ནོན་དུ་བཅའ་སྡོད་ཀྲུང་གོའི་གཞུང་ཚབ་ཆེ་མོ་བ་ཝང་ཁེ་ཅན། ལེ་པ་ནོན་གྱི་དམག་ཕྱོགས། ས་གནས་དེ་གའི་སྲིད་གཞུང་བཅས་ཀྱི་འཐུས་མི་200ལྷག་ཙམ་མཛད་སྒོར་ཞུགས་པ་རེད། ཕི་ཨེར་གྱིས་བྱས་རྗེས་རྟགས་མ་སྤྲོད་པའི་མཛད་སྒོའི་ཐོག་མཉམ་འབྲེལ་རྒྱལ་ཚོགས་ཀྱི་དྲུང་ཆེ་ཀུའུ་ཐེ་ལེ་སིའི་ཚབ་ཞུས་ནས་ཤིས་ཚིག་སྒྲོན་པ་རེད། ཁོང་གིས་ལེ་པ་ནོན་དུ་བསྐྱོད་མཁན་ཀྲུང་གོའི་ཞི་བདེ་སྲུང་སྐྱོང་དཔོན་དམག་ཁག་15པས་ལེ་པ་ནོན་གྱི་ཞི་བདེའི་བྱ་གཞག་ལ་ཕུལ་བྱུང་ལེགས་སྐྱེས་ཕུལ་བར་ཁས་ལེན་གང་ལེགས་བྱས་པ་དང་འབྲེལ། ཀྲུང་གོས་ཡུན་རིང་ནང་འཛམ་གླིང་གི་ཞི་བདེ་སྲུང་སྐྱོང་ཐད་ནུས་པ་གལ་ཆེན་བཏོན་པར་ཚད་མཐོའི་བསྔགས་བརྗོད་བྱས་པ་རེད། ཁོང་གིས"བཀོད་འདོམས་པ་དང་ཧྲང་ཞའོ་ཕུའུ་དབྱིའི་བཀོད་འདོམས་ནུས་ལྡན་འོག་ཀྲུང་གོའི་ཡན་ལག་རུ་ཁག་གིས་ཆེད་ལས་ཅན་གྱི་དམག་དོན་བྱང་ཚད་དང་། ལས་ཀའི་ཚད་གཞི་ལེགས་ཤོས། ལས་ཆོད་ཆེ་བའི་ལས་སྒྲུབ་ནུས་པ། དམ་ནན་གྱི་སྤྱོད་ཚུལ་དང་སྒྲིག་ཁྲིམས། རང་དོན་རྒྱབ་སྐྱུར་གྱི་ལེགས་སྐྱེས་སྙིང་སྟོབས་བཅས་ཐོག་ནས་ལས་འགན་ཁག་བདེ་བླག་ངང་ལེགས་སྒྲུབ་བྱས་པ་དང་། ལེ་པ་ནོན་ལྷོ་རྒྱུད་ཀྱི་ཞི་བདེར་ནམ་ཡང་མི་ནུབ་པའི་བྱས་རྗེས་བཞག་པ། ཀྲུང་གོ་མི་དམངས་བཅིངས་འགྲོལ་དམག་གི་ཆུ་ཚད་མཐོ་པོ་གང་ལེགས་མངོན་པ་བཅས་བྱས་ཡོད"ཅེས་བཤད་པ་རེད། ཟླ་3ཚེས་8ཉིན་ལེ་པ་ནོན་ལྷོ་རྒྱུད་ཀྱི་གྲོང་ཁྱེར་ཤིན་ཉི་ཡར་ལེ་པ་ནོན་ལྷོ་རྒྱུད་དུ་བཅའ་སྡོད་མཉམ་འབྲེལ་རྒྱལ་ཚོགས་ཀྱི་གནས་སྐབས་དཔུང་སྡེའི་ཚན་མོའུ་ཀྲང་ཀྲུན་ཅང་དམག་དཔོན་ཕི་ཨེར་（མདུན་གྱི་གཡོན་）གྱིས་གཟེངས་རྟགས་སྤྲོད་པའི་མཛད་སྒོའི་ཐོག་ལི་པ་ནོན་དུ་སྐྱོད་མཁན་ཀྲུང་གོའི་ཞི་བདེ་སྲུང་སྐྱོང་དཔུང་སྡེ་ཁག་15པའི་བཀོད་འདོམས་དཔོན་ཧྲང་ཤོའོ་དམག་དཔོན་ཕུའུ་དབྱི་（མདུན་གྱི་གཡས་）ལ་གཟེངས་རྟགས་སྤྲོད་པའི་གནས་ཚུལ་ཡིན་པ།
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་7ཚེས་2ཉིན་གློག་འཕྲིན་འབྱོར་གསལ། སྤྱི་ཁྱབ་ཧྲུའུ་ཅི་ཞི་ཅིན་ཕིང་གི་མཛུབ་སྟོན་གལ་ཆེན་གྱི་དགོངས་དོན་སློབ་སྦྱོང་དང་ལག་བསྟར་ནན་ཏན་བྱ་ཆེད། ཀྲུང་དབྱང་གི་འགོ་ཁྲིད་བློ་མཐུན་གྱི་མོས་མཐུན་ཐོབ་པ་བརྒྱུད། ཀྲུང་དབྱང་རྩ་འཛུགས་པུའུ་དང་། ཀྲུང་དབྱང་དྲིལ་བསྒྲགས་པུའུ། དམག་ཞབས་ཐིམ་པའི་དམག་མིའི་ལས་དོན་པུའུ། ཀྲུང་དབྱང་དམག་ཨུད་ཆབ་སྲིད་ལས་དོན་པུའུ་བཅས་ཀྱིས"བློ་མཐུན་ཀྲང་ཕུའུ་ཆིང་ལ་སློབ་སྦྱོང་བྱ་རྒྱུའི་སྐོར་གྱི་བརྡ་ཐོ"མཉམ་དུ་བཀྲམ་པ་རེད། བརྡ་ཐོའི་ནང་བསྟན་དོན། སྤྱི་ཁྱབ་ཧྲུའུ་ཅི་ཞི་ཅིན་ཕིང་གི་མཛུབ་སྟོན་གལ་ཆེན་ནང་བློ་མཐུན་ཀྲང་ཕུའུ་ཆིང་གི་སྔོན་ཐོན་བྱས་རྗེས་ལ་ཁས་ལེན་གང་ལེགས་གནང་ནས་དུས་རབས་གསར་པའི་གུང་ཁྲན་ཏང་མིར་འཛོམས་དགོས་ངེས་ཀྱི་བསམ་བློའི་གཤིས་རྒྱུད་དང་བསམ་པའི་གོ་རྟོགས་གཏིང་ཟབ་བསྟན་པ་མ་ཟད། སྔོན་ཐོན་གྱི་དཔའ་བོ་དང་དཔེ་བཟང་བར་ཏང་ཀྲུང་དབྱང་གིས་གོང་བཀུར་གཟེངས་བསྟོད་དང་ཐུགས་ཁུར་དགའ་གཅེས་བྱས་ཏེ་རྒྱ་ཆེའི་ཏང་ཡོན་དང་། ལས་བྱེད་པ། དཔུང་སྡེའི་དཔོན་དམག དམག་ཞབས་ཐིམ་པའི་དམག་མི་བཅས་ཀྱིས་ཐོག་མའི་བསམ་འདུན་མ་བརྗེད་པ་དང་། འགན་འཁྲི་བློ་ལ་བརྟན་པོ་འཆང་བ། རང་འགན་གཙང་སྒྲུབ། ལེགས་སྐྱེས་འབུལ་བའི་དམ་བཅའ་བཅས་ཀྱི་རེ་སྒུག་ཟབ་མོ་ཡང་གང་ལེགས་མཚོན་ཡོད་པ་རེད། བརྡ་ཐོའི་ནང་བློ་མཐུན་ཀྲང་ཕུའུ་ཆིང་ནི་གུང་ཁྲན་རིང་ལུགས་ཀྱི་བླ་ན་མེད་པའི་ཕུགས་བསམ་ཐོག་མཐའ་བར་གསུམ་དུ་ལག་ལེན་བསྟར་མཁན་གྱི་ཕུལ་བྱུང་ཏང་ཡོན་དང་། དུས་རབས་གསར་པའི་ཀྲུང་གོ་གུང་ཁྲན་ཏང་མིས་ཐོག་མའི་བསམ་འདུན་མ་བརྗེད་པ་དང་། འགན་འཁྲི་བློ་ལ་བརྟན་པོར་འཆང་བ། ནམ་ཡང་འབད་འཐབ་བྱེད་པ་བཅས་ཀྱི་འོད་སྟོང་འཕྲོ་བའི་དཔེ་མཚོན། རྒྱ་ཆེའི་ཏང་ཡོན་དང་། ལས་བྱེད་པ། དཔུང་སྡེའི་དཔོན་དམག དམག་ཞབས་ཐིམ་པའི་དམག་མི་བཅས་ཀྱི་སློབ་སྦྱོང་གི་མིག་དཔེ་བཅས་རེད། རྒྱ་ཆེའི་ཏང་ཡོན་དང་། ལས་བྱེད་པ། དཔུང་སྡེའི་དཔོན་དམག དམག་ཞབས་ཐིམ་པའི་དམག་མི་བཅས་ཚང་མས་བློ་མཐུན་ཀྲང་ཕུའུ་ཆིང་ལ་སློབ་སྦྱོང་བྱེད་དགོས། ཐོག་མའི་བསམ་འདུན་སྲུང་བ་དང་ཏང་ལ་ལྷག་བསམ་རྣམ་དག་བྱེད་པའི་ཁོང་གི་ཆབ་སྲིད་ཀྱི་གཤིས་རྒྱུད་སློབ་སྦྱོང་བྱས་ནས་ཐོག་མཐའ་བར་གསུམ་དུ་བླ་ན་མེད་པའི་དད་གུས་རྒྱུན་འཁྱོངས་དང་། ཏང་གི་བཀའ་ལ་མཐའ་གཅིག་ཏུ་ཉན་པ། ནམ་ཡང་ཏང་གི་རྗེས་སུ་འབྲང་བ། ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པར་བརྟེན་ནས་བསམ་བློར་རང་རྟོགས་ངང་དྲག་ཆས་སྤྲོས་པ་བཅས་ཀྱི་སྒོ་ནས"ཏང་གི་མཛུབ་སྟོན་གང་དུ་ཡོད་ན་དེ་གར་དམག་ངོ་མ་རྒྱག་ཐུབ་པ"དང"ཏང་ལ་དགོས་མཁོ་གང་དུ་ཡོད་རུང་ང་དེ་གར་བསྐྱོད་ཐུབ་པ"ངོ་མ་བྱེད་པ། ཁེ་གྲགས་མི་གཉེར་བ་དང་ལེགས་སྐྱེས་འབུལ་རྒྱུར་དགའ་བའི་ཁོང་གི་བསམ་བློའི་གཤིས་རྒྱུད་ལ་སློབ་སྦྱོང་བྱས་ནས་ཐོག་མཐའ་བར་གསུམ་དུ་བབ་ཆགས་ལྷད་མེད་རྒྱུན་འཁྱོངས་དང་། རྒྱལ་ཁབ་ལ་ཕན་འདོགས་པ་དང་སྒེར་སེམས་མེད་ཅིང་རང་དོན་རྒྱབ་བསྐྱུར་བྱས་ནས་མེས་རྒྱལ་གྱི་དགོས་མཁོ་ཆེ་ཤོས་སུ་དཀའ་སྤྱད་འབད་འཐབ་དང་བྱས་རྗེས་འཇོག་པ་དང་སྤྱིར་བཏང་གི་ལས་གནས་ཐོག་དཀའ་སྤྱད་ལས་སྒྲུབ་དང་གྲུབ་འབྲས་དངོས་གཏོད་པ། རང་འགན་འབད་སྒྲུབ་དང་འགན་འཁྲི་ཕྲག་ཏུ་འཁུར་བའི་ཁོང་གི་དངོས་སྒྲུབ་སྤྱོད་ཚུལ་ལ་སློབ་སྦྱོང་བྱས་ནས་ལས་ཀ་གང་ཞིག་བྱས་ཀྱང་དེ་གར་དགའ་ཞེན་བྱེད་པའི་སྒོ་ནས་འགན་འཁྲི་ལྕི་ཤོས་འཁུར་ཕོད་པ་དང་ལས་འགན་ལྕི་ཤོས་སྒྲུབ་ཕོད་པ་བྱས་ཏེ་འགག་རྩའི་དུས་སྐབས་དང་ཉེན་ཁའི་མཚམས་སུ་དོན་ཕོད་པའི་ངང་གསར་བརྗེའི་ཕུགས་བསམ་དང་དད་སེམས་དེ་བྱ་སྤྱོད་ཀྱི་སྟོབས་ཤུགས་སུ་འགྱུར་བ་བྱེད་པ། ཚེ་གང་སྤྱོད་གཙང་རང་གཅུན་དང་སྒེར་དོར་སྤྱི་སྐྱོང་གི་ཁོང་གི་བླ་ན་མེད་པའི་བསམ་བློའི་འཁྱེར་སོར་སློབ་སྦྱོང་བྱས་ནས་ཡིན་ལུགས་ཚུལ་ལྡན་གྱི་མི་ཞིག་བྱེད་པ་དང་བྱ་བ་གཙང་མ་བསྒྲུབས་ཏེ་གུང་ཁྲན་ཏང་མིའི་རིན་ཐང་ལྟ་བ་རང་རྟོགས་ངང་ལག་ལེན་བསྟར་ནས་གུང་ཁྲན་ཏང་མིའི་ཆབ་སྲིད་ཀྱི་རང་གཤིས་ཐོག་མཐའ་བར་གསུམ་དུ་རྒྱུན་འཁྱོངས་བྱེད་དགོས། བརྡ་ཐོའི་ནང་བླང་བྱ་བཏོན་དོན། རིམ་ཁག་ཏང་རྩ་འཛུགས་ཀྱིས་བློ་མཐུན་ཀྲང་ཕུའུ་ཆིང་གི་སྔོན་ཐོན་བྱས་རྗེས་དེ"ཐོག་མའི་བསམ་འདུན་མ་བརྗེད་པར་འགན་འཁྲི་བློ་ལ་བརྟན་པོར་འཆང་བའི"བརྗོད་དོན་གཙོ་བོའི་སློབ་གསོའི་བྱེད་སྒོ་སྤེལ་བའི་གསོན་ཉམས་དོད་པའི་སློབ་གཞིར་བརྩིས་ནས་ཀྲུང་གོ་གསར་པ་དབུ་བརྙེས་ནས་ལོ་ངོ་70འཁོར་བར་རྟེན་འབྲེལ་ཞུ་བའི་བྱེད་སྒོ་དང་ཟུང་འབྲེལ་གྱིས་སྒྲིག་འཛུགས་དང་བཀོད་སྒྲིག་ཞིབ་ཚགས་བྱས་ཏེ་རྒྱ་ཆེའི་ཏང་ཡོན་དང་། ལས་བྱེད་པ། དཔུང་སྡེའི་དཔོན་དམག དམག་ཞབས་ཐིམས་པའི་དམག་མི་བཅས་ཀྱི་ཕུགས་བསམ་གྱི་དད་སེམས་བརྟན་དུ་གཏོང་བ་དང་ཆབ་སྲིད་ཀྱི་བྱང་ཚད་གོང་མཐོར་འགྲོ་བར་སློབ་གསོ་གཏོང་བ་དང་ལྕག་སྐུལ་བྱས་ནས་དངོས་འཛིན་དངོས་སྒྲུབ་དང་། གསར་འབྱེད་ཡར་བརྩོན། འགན་འཁྲི་ལྕི་པོ་རྟོགས་པ་དང་འཁུར་བ། འགག་སྒྲོལ་དཀའ་སེལ་བཅས་ཀྱི་སྒོ་ནས་དུས་ཚོད་སྐར་ཆ་ཙམ་ཡང་བརྩོན་ལེན་བྱེད་པ་དང་འབད་འབུངས་ཡར་བརྩོན་ངང་འབད་འཐབ་བྱེད་པའི་ཉམས་འགྱུར་དང་དཀའ་ངལ་དང་ཉེན་ཁ་ཇི་ཙམ་ཆེ་རུང་དེ་ཙམ་གྱིས་མདུན་དུ་བསྐྱོད་པའི་འབད་འཐབ་ཀྱི་སྙིང་སྟོབས་རྒྱུན་འཁྱོངས་ཀྱིས་ཚད་ལོན་གྱི་ཏང་ཡོན་དང་དུས་རབས་ཀྱི་གདོང་ལེན་པ་ཞིག་བྱས་ནས་ཕུལ་བྱུང་གི་ལས་རྗེས་བཏོད་དེ་མི་དམངས་ལ་བདེ་སྐྱིད་ཧུར་ཐག་བསྐྲུན་དགོས།
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་2ཚེས་20ཉིན་གློག་འཕྲིན་འབྱོར་གསལ། ཉིན་ཤས་གོང་ཀྲུང་གུང་ཀྲུང་དབྱང་གཞུང་དོན་ཐིང་དང་། རྒྱལ་སྲིད་སྤྱི་ཁྱབ་ཁང་གཞུང་དོན་ཐིང་། ཀྲུང་དབྱང་དམག་ཨུད་གཞུང་དོན་ཐིང་བཅས་ཀྱིས"དམག་ཞབས་ཐིམ་པའི་དམག་མིར་ཞབས་ཞུ་དང་འགན་ལེན་བྱེད་པའི"ལོ་ལྔ་ཚན་བཅུ་བཞི་པའི"འཆར་འགོད"（གཤམ་དུ"འཆར་འགོད"ཅེས་བསྡུ་རྒྱུ）བཀྲམ་ནས། "ལོ་ལྔ་ཚན་བཅུ་བཞི་པའི"རིང་དམག་ཞབས་ཐིམ་པའི་དམག་མིའི་ལས་དོན་ཡག་པོ་བསྒྲུབ་རྒྱུར་བཀོད་སྒྲིག་བྱས་པ་རེད། "འཆར་འགོད"ནང་བསྟན་དོན། དམག་ཞབས་ཐིམ་པའི་དམག་མིས་རྒྱལ་སྲུང་དང་དམག་དཔུང་འཛུགས་སྐྱོང་ལ་ལེགས་སྐྱེས་གལ་ཆེན་ཕུལ་ཡོད། དེ་ནི་སྤྱི་ཚོགས་རིང་ལུགས་དེང་རབས་ཅན་འཛུགས་སྐྲུན་གྱི་སྟོབས་ཤུགས་གལ་ཆེན་ཞིག་རེད། དམག་ཞབས་ཐིམ་པའི་དམག་མིའི་ལས་དོན་ཡག་པོ་བསྒྲུབ་རྒྱུ་ནི་རང་རེའི་ཏང་གིས་སྔ་ཕྱི་བར་གསུམ་དུ་མཐའ་འཁྱོངས་བྱེད་པའི་སྲོལ་རྒྱུན་བཟང་པོ་ཞིག་རེད། ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པ་མཛུབ་ཁྲིད་དུ་བྱས་ཏེ། ཏང་གི་ཚོགས་ཆེན་བཅུ་དགུ་པ་དང་སྐབས་བཅུ་དགུ་པའི་ཚང་འཛོམས་གྲོས་ཚོགས་རིམ་བྱུང་གི་དགོངས་དོན་ཕྱོགས་ཡོངས་ནས་ལག་བསྟར་དང་། དམག་ཞབས་ཐིམ་པའི་དམག་མིའི་ལས་དོན་སྐོར་གྱི་སྤྱི་ཁྱབ་ཧྲུའུ་ཅི་ཞི་ཅིན་ཕིང་གི་རྣམ་བཤད་གལ་ཆེན་ལག་བསྟར་གཏིང་ཟབ། དཔལ་འབྱོར་དང་སྤྱི་ཚོགས་འཕེལ་རྒྱས་ལ་ཞབས་འདེགས་ཞུ་བ་དང་རྒྱལ་སྲུང་དང་དམག་དཔུང་འཛུགས་སྐྱོང་ལ་ཞབས་འདེགས་ཞུ་རྒྱུ་མཐའ་འཁྱོངས། འཕེལ་རྒྱས་ཀྱི་དུས་རིམ་གསར་པར་གཞི་ཚུགས་པ། འཕེལ་རྒྱས་ཀྱི་འདུ་ཤེས་གསར་པ་ལག་བསྟར། འཕེལ་རྒྱས་ཀྱི་རྣམ་པ་གསར་པ་འཛུགས་པར་ཞབས་འདེགས་ཞུ་བ། སྒྱུར་བཅོས་གསར་གཏོད་ལ་སྔར་བས་སྣང་ཆེན་བཅས་བྱས་ནས་དམག་ཞབས་ཐིམ་པའི་དམག་མིའི་ལས་དོན་སྤུས་ཚད་མཐོ་བའི་འཕེལ་རྒྱས་འགྲོ་རྒྱུར་སྐུལ་འདེད་གཏོང་དགོས། "འཆར་འགོད"ནང་བཏོན་དོན། "ལོ་ལྔ་ཚན་བཅུ་བཞི་པའི"རིང་གི་དམག་ཞབས་ཐིམ་པའི་དམག་མིའི་ལས་དོན་གྱི་དམིགས་ཚད་ཁག་དྲུག་ནི། ཆབ་སྲིད་ཀྱི་སྣེ་ཁྲིད་ཀྱི་ནུས་པ་འདོན་སྤེལ་གང་ལེགས་བྱེད་པ་དང་། བཀོད་སྒྲིག་དང་ལས་ཞུགས་ཀྱི་སྤུས་ཚད་ཕྱོགས་ཡོངས་ནས་མཐོ་རུ་གཏོང་བ། འཆི་གོད་གུན་གསབ་ཀྱི་གཟིགས་སྐྱོང་ལམ་ལུགས་སྔར་བས་འཐུས་སྒོ་ཚང་དུ་གཏོང་བ། ཁྲིམས་མཐུན་ཁེ་དབང་སྲུང་སྐྱོང་ནུས་ལྡན་བྱེད་པ། ཞབས་ཞུ་འགན་ལེན་ནུས་པ་མངོན་གསལ་དོད་པོས་ཆེ་རུ་གཏོང་བ། གོང་བཀུར་དང་བརྩི་འཇོག་གི་རྣམ་པ་རྒྱུན་ཆད་མེད་པར་ཟབ་ཏུ་གཏོང་བ་བཅས་རེད། "འཆར་འགོད"ནང་ཕྱོགས་བརྒྱད་ཐད་ཀྱི་གཙོ་གནད་ལས་འགན་བཀོད་སྒྲིག་བྱས་པ་སྟེ། གཅིག་ནས་དམག་ཞབས་ཐིམ་པའི་དམག་མིའི་ལས་དོན་གྱི་དོ་དམ་མ་ལག་འཐུས་སྒོ་ཚང་དུ་གཏོང་བ་དང་། གཉིས་ནས་དམག་ཞབས་ཐིམ་པའི་དམག་མིའི་བསམ་བློ་ཆབ་སྲིད་ཀྱི་ཁྲིད་སྟོན་ལ་ཤུགས་སྣོན་རྒྱག་པ། གསུམ་ནས་དམག་ཞབས་ཐིམ་པའི་དམག་མིའི་བཀོད་སྒྲིག་ལམ་ལུགས་སྒྱུར་བཅོས་གཏིང་ཟབ་ཏུ་གཏོང་བ། བཞི་ནས་དམག་ཞབས་ཐིམ་པའི་དམག་མིའི་ལས་ཞུགས་ལས་གཏོད་ལ་ཕྱོགས་ཡོངས་ནས་སྐུལ་འདེད་གཏོང་བ། ལྔ་ནས་རྒན་ཡོལ་ཞུས་པའི་དམག་མིའི་ཞབས་ཞུ་དང་དོ་དམ་གྱི་ཆུ་ཚད་མཐོ་རུ་ཧུར་ཐག་གཏོང་བ། དྲུག་ནས་འཆི་གོད་གུན་གསབ་ཀྱི་གཟིགས་སྐྱོང་འགན་ལེན་ལམ་ལུགས་འཐུས་སྒོ་ཚང་དུ་གཏོང་བ། བདུན་ནས་སྔོན་གཤེགས་དཔའ་བོར་གཟེངས་བསྟོད་དང་དྲན་གསོ་ཞུ་རྒྱུར་སྐུལ་འདེད་གཏིང་ཟབ་གཏོང་བ། བརྒྱད་ནས་གཉིས་བཀུར་ལས་དོན་གྱི་ཆབ་སྲིད་ལེགས་ཆ་འདོན་སྤེལ་གང་ལེགས་བཅས་བྱེད་དགོས། "འཆར་འགོད"ནང་ནན་བཤད་བྱས་དོན། རིམ་ཁག་ཏང་ཨུད་དང་། སྲིད་གཞུང་། དམག་དཔུང་དང་ས་གནས་ཀྱི་འབྲེལ་ཡོད་སྡེ་ཚན་བཅས་ཀྱིས་གཞོགས་འདེགས་དམ་ཟབ་བྱས་ནས་དམག་ཞབས་ཐིམ་པའི་དམག་མིའི་ལས་དོན་ཐུན་མོང་ཐོག་ཡག་པོ་བསྒྲུབས་ཏེ། རྩ་འཛུགས་ཀྱི་འགོ་ཁྲིད་ལ་ཤུགས་སྣོན་རྒྱག་པ་དང་། རྨང་གཞིའི་འཛུགས་སྐྲུན་ལ་ཤུགས་སྣོན་རྒྱག་པ། མ་དངུལ་འགན་ལེན་དོན་འཁྱོལ་བྱེད་པ། ལྟ་ཞིབ་དཔྱད་དཔོག་ལ་ཤུགས་སྣོན་རྒྱག་པ་བཅས་བྱས་ནས"འཆར་འགོད"ཀྱི་དམིགས་ཚད་ལས་འགན་དོན་འཁྱོལ་ཐུབ་པའི་འགན་ལེན་བྱེད་དགོས།
ཉེ་ཆར་རྒྱལ་སྲིད་སྤྱི་ཁྱབ་ཁང་གིས"ཨེར་ཏོ་སི་སོགས་གྲོང་ཁྱེར་དང་ས་ཁུལ་27དུ་རྒྱལ་སྒྲོལ་དྲ་ཐོག་ཚོང་དོན་གྱི་ཕྱོགས་བསྡུས་ཚོད་ལྟའི་ཁུལ་འཛུགས་རྒྱུར་མོས་མཐུན་བྱ་རྒྱུའི་སྐོར་གྱི་མཆན་འགོད་བཀའ་ལན"(གཤམ་དུ"མཆན་འགོད་བཀའ་ལན"ཞེས་བསྡུ་རྒྱུ)བཀྲམ་ནས་རྒྱལ་སྒྲོལ་དྲ་ཐོག་ཚོང་དོན་གྱི་སྔོན་ལ་ཚོད་ལྟ་བྱེད་པའི་ཚོད་ལྟའི་གཞི་ཁྱོན་རྒྱུན་ཆད་མེད་པར་ཆེ་རུ་ཕྱིན་ཞིང་། ད་ཐེངས་ཁྱབ་ཁོངས་རྒྱ་སྐྱེད་བཏང་རྗེས་རང་རྒྱལ་གྱི་རྒྱལ་སྒྲོལ་དྲ་ཐོག་ཚོང་དོན་གྱི་ཕྱོགས་བསྡུས་ཚོད་ལྟ་ཁུལ་ལ་རྣམ་པ་གང་འདྲ་ཞིག་ཐོན་ཡོད་པ་དང་། རྒྱལ་སྒྲོལ་དྲ་ཐོག་ཚོང་དོན་གྱི་ཕྱོགས་བསྡུས་ཚོད་ལྟ་ཁུལ་གྱི་སྤུས་ཚད་མཐོ་བའི་འཕེལ་རྒྱས་ལ་ཇི་ལྟར་སྐུལ་འདེད་གཏོང་བའི་སྐོར་ལ་གསར་འགོད་པས་བཅར་འདྲི་བྱས་པ་རེད། རྒྱལ་སྒྲོལ་དྲ་ཐོག་ཚོང་དོན་གྱི་ཕྱོགས་བསྡུས་ཚོད་ལྟའི་ཁུལ་ནི་ལམ་ལུགས་གསར་གཏོད་དང་། དོ་དམ་གསར་གཏོད། ཞབས་ཞུ་གསར་གཏོད། མཐུན་སྦྱོར་འཕེལ་རྒྱས་བཅས་བྱས་པ་བརྒྱུད། རང་རྒྱལ་གྱི་རྒྱལ་སྒྲོལ་དྲ་ཐོག་ཚོང་དོན་འཕེལ་རྒྱས་འགྲོ་རྒྱུར་སྐུལ་འདེད་གཏོང་ཆེད་འདྲ་བཟོ་ཆོག་པ་དང་ཉམས་མྱོང་ཁྱབ་གདལ་གཏོང་ཆོག་པའི་ཕྱོགས་བསྡུས་སྒྱུར་བཅོས་ཚོད་ལྟ་ཁུལ་ཞིག་རེད། དེས་རྒྱལ་སྒྲོལ་དྲ་ཐོག་ཚོང་དོན་གྱི་ཉོ་ཚོང་དང་། གཏོང་སྤྲོད། ཟོག་འགྲེམས། འགག་སྒྲོལ། ཁྲལ་སློག ཕྱི་དངུལ་རྩིས་རྒྱག་སོགས་ལྷུ་ཚིགས་ཁག་གི་ལག་རྩལ་ཚད་གཞི་དང་། ལས་སྒོའི་བརྒྱུད་རིམ། ལྟ་སྐུལ་དོ་དམ་བྱེད་སྟངས། ཆ་འཕྲིན་ཅན་འཛུགས་སྐྱོང་སོགས་ཀྱི་ཐད་སྔོན་སྐྱོད་ཚོད་ལྟ་བྱེད་དགོས་ཀྱི་ཡོད་པ་རེད། ཚོང་དོན་པུའི་ཞིབ་འཇུག་ཁང་དྲ་ཐོག་ཚོང་དོན་ཞིབ་འཇུག་སུའོ་ཡི་ཞིབ་འཇུག་པ་གཞོན་པ་ཧུང་ཡུང་གིས། དེ་གོང་རྒྱལ་སྲིད་སྤྱི་ཁྱབ་ཁང་གིས་ཁག་5ལ་དབྱེ་ནས་རྒྱལ་སྒྲོལ་དྲ་ཐོག་ཚོང་དོན་གྱི་ཕྱོགས་བསྡུས་ཚོད་ལྟ་ཁུལ་105བཙུགས་པ་དེ་ཞིང་ཆེན་30ལ་ཁྱབ་པའི་ཐོག་ད་ཐེངས་གསར་དུ་ཆོག་མཆན་ཐོབ་པའི་ས་ཁུལ་27བསྣན་ན། མིག་སྔའི་བར་རང་རྒྱལ་གྱིས་གྲོང་ཁྱེར་དང་ས་ཁུལ་132ལ་རྒྱལ་སྒྲོལ་དྲ་ཐོག་ཚོང་དོན་གྱི་ཕྱོགས་བསྡུས་ཚོད་ལྟ་ཁུལ་བཙུགས་ཡོད། ཁྱབ་རྒྱ་སྔར་བས་ཆེ་རུ་ཕྱིན་ནས་རྒྱལ་སྒྲོལ་དྲ་ཐོག་ཚོང་དོན་གསར་གཏོད་དང་འཕེལ་རྒྱས་ལ་སྔར་བས་ནུས་ལྡན་གྱི་འདེགས་སྐྱོར་མཁོ་འདོན་བྱ་རྒྱུ་རེད་ཅེས་ངོ་སྤྲོད་བྱས། ཚོང་དོན་པུའི་གསར་འགྱུར་མགྲིན་ཚབ་པ་ཀའོ་ཧྥུང་གིས། བཀོད་པའི་ཐད་ནས་བལྟས་ན་གཙོ་བོ་ཁྱད་ཆོས་གསུམ་མངོན་པ་སྟེ། གཅིག་ནི་ཁྱབ་རྒྱ་ཆེ་བ། རྒྱལ་ཡོངས་སུ་སྤྱིའི་ཆ་ནས་ཁྱབ་སྟེ་སྐམ་མཚོ་དང་ཕྱི་ནང་མཉམ་འགུལ་དང་ཤར་ནུབ་ཕྱོགས་གཉིས་ཕན་ཚུན་རོགས་རེས་ཀྱི་འཕེལ་རྒྱས་ཀྱི་རྣམ་པ་ཞིག་ཆགས་ཡོད། གཉིས་ནི་ས་ཁོངས་ཀྱི་གཙོ་གནད་མངོན་གསལ་དོད་པ། ཀོང་ཏུང་དང་། ཅང་སུའུ། ཀྲེ་ཅང་སོགས་ཕྱི་ཕྱོགས་ཉོ་ཚོང་ཞིང་ཆེན་ཆེ་གྲས་དང་པེ་ཅིང་དང་། ཐེན་ཅིན། ཧྲང་ཧའེ། ཁྲུང་ཆིང་སོགས་ཐད་གཏོགས་གྲོང་ཁྱེར་ཡོངས་སུ་ཁྱབ་ཐུབ་པ་བྱུང་ཡོད། གསུམ་ནི་འཕེལ་རིམ་ཕུན་སུམ་ཚོགས་སུ་བཏང་བ། མཐའ་རྒྱུད་མཚོ་རྒྱུད་ཀྱི་གྲོང་ཁྱེར་ཡོད་ལ་སྐམ་ས་དང་ལྟེ་བའི་གྲོང་ཁྱེར་ཡང་ཡོད། དེ་བཞིན་ཕྱི་ཕྱོགས་ཚོང་དོན་གྱི་ལེགས་ཆ་མངོན་གསལ་དོད་པའི་གྲོང་ཁྱེར་ཡོད་ལ་ཐོན་ལས་ཀྱི་ཁྱད་ཆོས་མངོན་གསལ་དོད་པའི་གྲོང་ཁྱེར་ཡང་ཡོད་པས་རྒྱལ་སྒྲོལ་དྲ་ཐོག་ཚོང་དོན་གྱི་ཕྱོགས་བསྡུས་ཚོད་ལྟ་ཁུལ་གྱིས་ས་ཁུལ་གྱི་ཆུ་ཚད་མཐོ་བའི་ཕྱི་ཕྱོགས་སྒོ་དབྱེར་སྐུལ་འདེད་གཏོང་རྒྱུར་དེ་བས་དགེ་མཚན་ལྡན་པའི་ནུས་པ་འདོན་སྤེལ་བྱ་རྒྱུ་རེད་ཅེས་བརྗོད།
ཤིན་ཧྭ་གསར་འགྱུར་ཁང་ནས་སྤེལ་བའི་གནས་ཚུལ། ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི། རྒྱལ་ཁབ་ཀྱི་ཀྲུའུ་ཞི། ཀྲུང་དབྱང་དམག་ཨུད་ཀྱི་ཀྲུའུ་ཞི་ཞིས་ཅིན་ཕིང་གིས་སྤྱི་ཚེས་༡༨ཉིན་གསར་དུ་ལེགས་སྒྲིག་བྱས་ནས་བཙུགས་པའི་དམག་རིམ་པའི་སྡེ་ཚན་གྱི་དཔོན་རིགས་གཙོ་བོ་དང་མཇལ་འཕྲད་གནང་བ་མ་ཟད། སྡེ་ཚན་ཁག་ལ་བཀའ་ཡིག་བསྒྲགས་གནང་ཡོད་པ་རེད། ཁོང་གིས། ཏང་ཀྲུང་དབྱང་དང་ཀྲུང་དབྱང་དམག་ཨུད་ཀྱི་བཀོད་ཇུས་མཛུབ་སྟོན་སེམས་ཐག་གཙང་བཅད་ཀྱིས་ལག་བསྟར་བྱེད་དགོས་པ་དང་། དུས་བབ་གསར་པའི་འོག་གི་ཏང་གི་དམག་དཔུང་སྟོབས་ཆེར་གཏོང་བའི་དམིགས་འབེན་གྱིས་ཁྲིད་སྟོན་བྱས་ཐོག་དུས་བབ་གསར་པའི་འོག་དམག་དོན་འཐབ་ཇུས་བྱེད་ཕྱོགས་ལག་བསྟར་བྱེད་དགོས་པ་དང་། ཆབ་སྲིད་ཐོག་ནས་དམག་དཔུང་འཛུགས་སྐྱོང་བྱེད་རྒྱུ་དང་། བསྒྱུར་བཅོས་ལ་བརྟེན་ནས་དམག་དཔུང་སྟོབས་ཆེར་གཏོང་རྒྱུ། ཁྲིམས་ལྟར་དམག་དཔུང་འཛུགས་སྐྱོང་བྱེད་རྒྱུ་བཅས་རྒྱུན་འཁྱོངས་བྱེད་དགོས་པ་དང་། དམག་རྒྱག་ཕོད་པ་དང་། རྒྱལ་ཁ་ལེན་ཐུབ་པར་མདོ་བསྡུས་ནས་ལས་དོན་ཁག་ལ་སྐུལ་འདེད་གཏོང་དགོས། བློ་སེམས་གཅིག་སྒྲིལ་གྱིས་སྐོང་ན་འཕྲལ་དུ་སླེབས་པ་དང་། སླེབས་རྗེས་དམག་རྒྱག་ཐུབ་པ། རྒྱབ་ན་རྒྱལ་ཐུབ་པ་བཅས་ཀྱི་ཧྲག་བསྡུས་དམག་དཔུང་ཞིག་འཛུགས་ཐུབ་པ་བྱས་ནས། ཀྲུང་གོའི་དམག་དཔུང་སྟོབས་ཆེར་གཏོང་བའི་ཕུགས་འདུན་མངོན་འགྱུར་ཡོང་བར་ལེགས་སྐྱེས་སྔར་བས་ཆེ་བ་འབུལ་དགོས་ཞེས་ནན་སྟོན་གནང་ཡོད་པ་རེད།  དེ་རྗེས། ཞིས་ཅིན་ཕིང་གིས་བཀའ་ཡིག་བསྒྲགས་གནང་ཡོད་པ་རེད། ཁོང་གིས། ཏང་ཀྲུང་དབྱང་དང་ཀྲུང་དབྱང་དམག་ཨུད་ནས། དམག་ཡོངས་སུ་དམག་རིམ་པའི་སྡེ་ཚན་༨༤གསར་བསྒྲིགས་བྱེད་རྒྱུའི་གཏན་འབེབས་བྱས་ཡོད། དེ་ནི་རང་དམག་གིས་བསྒྱུར་བཅོས་ལ་བརྟེན་ནས་དམག་དཔུང་སྟོབས་ཆེར་གཏོང་རྒྱུའི་འཐབ་ཇུས་ལག་བསྟར་དང་། ཀྲུང་གོའི་ཁྱད་ཆོས་ལྡན་པའི་དམག་དཔུང་སྟོབས་ཆེའི་ལམ་དུ་སྐྱོད་རྒྱུར་སླར་ཡང་གོམ་པ་གལ་ཆེན་སྤོས་པ་ཞིག་ཡིན་ཞིང་། དེས་དུས་བབ་གསར་པའི་འོག་ཏང་གི་དམག་དཔུང་སྟོབས་ཆེར་གཏོང་བའི་དམིགས་འབེན་མངོན་འགྱུར་བྱེད་རྒྱུ་དང་། འཛམ་གླིང་གི་དམག་དཔུང་རྩེ་གྲ་འཛུགས་སྐྲུན་བྱེད་རྒྱུར་གལ་ཆེ་ལ་གཏིང་ཟབ་པའི་དོན་སྙིང་ལྡན་ཡོད། གསར་བསྒྲིགས་བྱས་པའི་དམག་རིམ་པའི་སྡེ་ཚན་ནི་སྒྲིག་གཞི་གསར་པའི་གྲུབ་ཆ་གཙོ་བོ་ཞིག་ཡིན་ལ། རྒྱལ་ཁབ་ཀྱི་བདག་དབང་དང་། བདེ་འཇགས། གོང་འཕེལ་ཁེ་ཕན་བཅས་སྲུང་སྐྱོབ་བྱེད་པའི་ནང་ལས་འགན་གཟི་བརྗིད་ཆེ་བ་དང་། འགན་འཁྲི་ལྗིད་པོ་ཡོད་པ་ཞིག་རེད་ཅེས་བསྟན་གནང་ཡོད་པ་རེད། 
མི་དམངས་དྲ་བའི་འཕྲིན། ཉེ་ཆར་རང་རྒྱལ་གྱི་རིགས་གཅིག་མཁས་ཅན་དང་མཁས་དབང་གིས་ཀྲུང་གོར་བཙན་འཛུལ་བྱེད་མཁན་རི་པིན་དམག་གིས་འབུ་ཕྲའི་དམག་འཁྲུག་གི་ཚོད་ལྟའི་ཞིབ་འཇུག་ཡིག་ཚགས་233གསར་དུ་ཤེས་རྟོགས་བྱུང་ཡོད། ཡིག་ཚགས་དེ་དག་ནང་ཀྲུང་གོར་བཙན་འཛུལ་བྱེད་མཁན་རི་པིན་དམག་གིས་བྱི་རིམས་ཀྱི་དབྱུག་སྲིན་ནད་འབུ་དང་། སྐྱུག་བཤལ་ནད་འབུ། རྒྱུ་ཚད་སོགས་རིགས་བདུན་གྱི་འབུ་ཕྲ་ཞིབ་འཇུག་བྱེད་ཚད་མང་བ་དང་ཞིབ་འཇུག་བྱེད་མཁན་ནི་དུས་རབས་ཉི་ཤུ་པའི་ལོ་རབས་20པ་ནས་ལོ་རབས་40བར་གྱི་རི་པིན་གྱི་གསོ་རིག་ལས་རིགས་དང་། འབུ་ཕྲ་རིག་པའི་ལས་རིགས། སྐྱེ་དངོས་ཕྲ་རབ་རིག་པའི་ལས་རིགས་བཅས་ཀྱི་ཤེས་ཡོན་ཅན་དང་གསོ་རིག་མཁས་ཅན་བཅས་ཡིན་པ་རེད། རྒྱལ་ཁབ་སྤྱི་ཚོགས་ཚན་རིག་ཐེབས་རྩའི་གཙོ་གནད་རྣམ་གྲངས་ཏེ"ཀྲུང་གོ་དང་། ཨ་རི། རི་པིན། ཨུ་རུ་སུ་བཅས་རྒྱལ་ཁབ་བཞི་ཡིས་ཉར་ཚགས་བྱས་པའི་731ཡིག་ཚགས་བརྟག་དཔྱད་ཞིབ་འཇུག་དང་ཕྱོགས་བསྡུས་བེད་སྤྱོད"ཞིབ་འཇུག་བྱ་གཞི་ཚོགས་ཆུང་གིས་ཚེས་7ཉིན་ཤིན་ཧྭ་གསར་འགྱུར་ཁང་གི་གསར་འགོད་པར་ལོགས་སུ་བཤད་པ་ཞིག་རེད། ཤེས་རྟོགས་བྱུང་བར་གཞིགས་ན། ཡིག་ཚགས་དེ་དག་ཨ་རིའི་རྒྱལ་ཚོགས་དཔེ་དེབ་ཁང་དང་། རི་པིན་གྱི་ཨེ་ཤེ་ཡའི་ལོ་རྒྱུས་དཔྱད་ཡིག་ལྟེ་གནས། རི་པིན་གྱི་དེ་མིན་དམངས་ཁྲོད་སྒྲིག་གཞི་བཅས་སུ་ཉར་ཚགས་བྱས་ཡོད་པ་དང་ཞིབ་འཇུག་བྱ་གཞི་ཚོགས་ཆུང་གིས་པར་བརྒྱབ་པའི་ཡིག་ཆ་དེ་དག་རྒྱལ་ནང་དུ་དབོར་རྒྱུ་རེད། རིགས་གཅིག་མཁས་ཅན་གྱིས་ཡིག་ཚགས་དེ་དག་གིས་ཀྲུང་གོར་བཙན་འཛུལ་བྱེད་མཁན་རི་པིན་དམག་གིས་རྒྱལ་སྤྱིའི་སྤྱི་ཆིངས་ལས་རྒྱབ་འགལ་བྱས་ཏེ་འབུ་ཕྲའི་དམག་འཁྲུག་གི་སྡིག་ཉེས་ཐེར་འདོན་བྱ་རྒྱུར་དཔང་རྟགས་གསར་པ་མཁོ་འདོན་བྱས་ཡོད་ཅེས་བཤད་པ་རེད། ཞིབ་འཇུག་རྣམ་གྲངས་ཚོགས་ཆུང་གི་གཙོ་སྐྱོང་པ་དང་ཀྲུང་གོར་བཙན་འཛུལ་བྱེད་མཁན་རི་པིན་དམག་གི་731དཔུང་སྡེའི་སྡིག་ཉེས་དཔང་རྟགས་བཤམས་སྟོན་ཁང་གི་ཀོན་ཀྲང་ཅིན་ཁྲེང་མིན་གྱིས་འཛམ་གླིང་དམག་ཆེན་གཉིས་པའི་ནང་འབུ་ཕྲ་ཚོད་ལྟ་དང་དེ་བཞིན་འབུ་ཕྲའི་མཚོན་ཆ་བཟོ་རྒྱུ་དང་སྤྱོད་རྒྱུ་དེ་ནི་རི་པིན་དམག་གི་གསང་བ་གཙོ་བོའི་གྲས་རེད། ཚོད་ལྟའི་སྙན་ཞུ་དེ་དག་འབྲི་མཁན་གཙོ་བོ་ནི་ཀྲུང་གོར་བཙན་འཛུལ་བྱེད་མཁན་རི་པིན་དམག་གི་731དཔུང་སྡེ་དང་། སྐམ་དམག་དམག་ཁུལ་གསོ་རིག སྐམ་དམག་ལས་ཁུངས་སྨན་དོན་ཅུས། རི་པིན་གྱི་མཐོ་རིམ་གསོ་རིག་སློབ་གླིང་སློབ་གྲྭ་བཅས་ནས་ཡིན་ཞེས་ངོ་སྤྲོད་བྱས། ཤེས་རྟོགས་བྱུང་བར་གཞིགས་ན། 1932ལོ་ནས་1945ལོ་བར་ཀྲུང་གོར་བཙན་འཛུལ་བྱེད་མཁན་རི་པིན་དམག་གི་731དཔུང་སྡེས་གཙོས་པའི་རི་པིན་དམག་གི་འབུ་ཕྲའི་དམག་དཔུང་ཁག་གིས་གཞི་ཁྱོན་ཆེན་པོས་སྲོག་ཆགས་སྐྱེ་དངོས་ལ་ཚོད་ལྟ་དང་། མི་ལ་ཚོད་ལྟ། ཐང་སྟོང་ཚོད་ལྟ་སོགས་བྱས་པ་མ་ཟད། བྱི་རིམས་ཀྱི་དབྱུག་སྲིན་སོགས་འབུ་ཕྲ་སྣ་ཁ་50ཙམ་ལ་ཚོད་ལྟ་དང་ཞིབ་འཇུག་བྱས་ཡོད། 1939ལོའི་ནུའོ་མོན་ཧན་དམག་འཁྲུག་ལངས་ཚུན་ཀྲུང་གོར་བཙན་འཛུལ་བྱེད་མཁན་རི་པིན་དམག་གིས་རང་རྒྱལ་གྱི་ཧྲན་ཏུང་དང་། ཀྲེ་ཅང་། ཧུའུ་ནན་སོགས་ས་ཆར་གཞི་ཁྱོན་ཆེན་པོས་འབུ་ཕྲའི་མཚོན་ཆ་སྤྱད་པར་བརྟེན་ཉུང་མཐར་ཡང་མི་ཁྲི་20ཤི་རྨས་བྱུང་ཡོད།
ཤིན་ཧྭ་གསར་འགྱུར་ཁང་གྲོང་ཁྱེར་ཐོ་ཁེའོ་ནས་ཟླ་7ཚེས་7ཉིན་གློག་འཕྲིན་འབྱོར་གསལ། ཚེས་7ཉིན་ཐོ་ཁེའོ་ཨོ་རྩལ་འགྲན་ཚོགས་སྒྲིག་འཛུགས་ཨུ་ལྷན་གྱིས་གསལ་བསྒྲགས་སྤེལ་ནས་མཉམ་འབྲེལ་རྒྱལ་ཚོགས་ཀྱི་ཚོགས་ཆེན་ཐོག་འདི་ལོ་ལག་བསྟར་བྱ་རྒྱུ་གཏན་འཁེལ་བྱས་པའི"ཨོ་ལིམ་ཕིག་རིང་དམག་མཚམས་འཇོག་རྒྱུ"ཕྱི་ལོ་བར་ནར་འགྱངས་བྱ་རྒྱུའི་གཏན་འབེབས་བྱས་པར་དགའ་བསུ་ཞུས་པ་རེད། ན་ནིང་ཟླ་12པར་མཉམ་འབྲེལ་རྒྱལ་ཚོགས་ཚོགས་ཆེན་ཐོག་གྲོས་ཆོད་ལ་གྲོས་འཆམ་བྱུང་བ་བརྒྱུད། རྒྱལ་སྤྱིའི་སྤྱི་ཚོགས་ཀྱིས་ཐོ་ཁེའོ་ཡི་2020ལོའི་ཨོ་རྩལ་འགྲན་ཚོགས་དང་དབང་སྐྱོན་ཨོ་རྩལ་འགྲན་ཚོགས་རིང"ཨོ་ལིམ་ཕིག་རིང་དམག་མཚམས་འཇོག་རྒྱུའི"རེ་འབོད་བྱས་ཤིང་། འགྲན་བསྡུར་དེ་གཉིས་ཏོག་གསར་གློ་ཚད་རིམས་ནད་རྐྱེན་གྱིས་ལོ་གཅིག་ནར་འགྱངས་བྱས་པ་དང་། མཉམ་འབྲེལ་རྒྱལ་ཚོགས་ཚོགས་ཆེན་གྱིས་འགྲན་བསྡུར་གྱི་དུས་ཚོད་གསར་པར་གཞིགས་ནས"ཨོ་ལིམ་ཕིག་རིང་དམག་མཚམས་འཇོག་རྒྱུ"དེ་ཕྱི་ལོའི་ཟླ་7པ་ནས་9པའི་བར་ནར་འགྱངས་བྱ་རྒྱུའི་གཏན་འབེབས་བྱས་པ་རེད། ཐོ་ཁེའོ་ཨོ་རྩལ་འགྲན་ཚོགས་སྒྲིག་འཛུགས་ཨུ་ལྷན་གྱི་ཀྲུའུ་ཞི་སེན་ཤིས་ལང་གིས། མཉམ་འབྲེལ་རྒྱལ་ཚོགས་ཚོགས་ཆེན་གྱི་གཏན་འབེབས་དེར་དགའ་བསུ་ཞུས་པ་དང་འབྲེལ། ཐོ་ཁེའོ་ཨོ་རྩལ་འགྲན་ཚོགས་སྒྲིག་འཛུགས་ཨུ་ལྷན་གྱིས་ཐོ་ཁེའོ་ཨོ་རྩལ་འགྲན་ཚོགས་ཀྱི་གོ་སྐབས་གང་ལེགས་སྤྱད་དེ་ལུས་རྩལ་ལ་བརྟེན་ནས་ཞི་བདེ་དང་དེ་བས་མཛེས་སྡུག་ལྡན་པའི་འཛམ་གླིང་བསྐྲུན་རྒྱུར་རོགས་རམ་བྱ་རྒྱུ་ཡིན་ཞེས་བརྗོད་པ་རེད།
ཤིན་ཧྭ་གསར་འགྱུར་ཁང་གྲོང་ཁྱེར་ཁར་ཐུམ་ནས་ཟླ་6ཚེས་16ཉིན་གློག་འཕྲིན་འབྱོར་གསལ། ཚེས་16ཉིན། གསར་འགོད་པས་སུའུ་ཏན་ཏར་ཕུར་ལ་སྐྱོད་མཁན་ཀྲུང་གོའི་ཞི་བདེ་སྲུང་སྐྱོང་བཟོ་སྐྲུན་དམག་ཡན་ལག་རུ་ཁག་ཁག་15པ་ནས་ཤེས་རྟོགས་བྱས་པར་གཞིགས་ན། ཚེས་15ཉིན་བར། ཀྲུང་གོའི་ཞི་བདེ་སྲུང་སྐྱོང་བཟོ་སྐྲུན་དམག་ཡན་ལག་རུ་ཁག་གིས་ཏར་ཕུར་དུ་བཅའ་སྡོད་མཉམ་འབྲེལ་རྒྱལ་ཚོགས་དང་ཨ་ཧྥེ་རི་ཁ་མནའ་འབྲེལ་གྱི་མཉམ་འབྲེལ་ཆེད་གཏོང་ཚོགས་པའི་སྒར་ས་10ཡི་གཙང་བཤེར་དང་བཅོས་སྒྲིག་ལས་འགན་ལེགས་སྒྲུབ་བྱས་ཤིང་། བྱེད་ཐབས་དེས་གོམ་སྟབས་རྗེས་མའི་སྒར་ས་རྩིས་སྤྲོད་དང་ས་གནས་དེ་གའི་མང་ཚོགས་ལ་དེ་བས་བདེ་སྐྱིད་བསྐྲུན་རྒྱུར་རྨང་གཞི་བརྟན་པོ་ཞིག་འདིང་རྒྱུ་ཡིན་པ་དེར་སུའུ་ཏན་ཏར་ཕུར་ས་ཁུལ་གྱི་ཞི་བདེ་བསྐྱར་སྐྲུན་ལ་མུ་མཐུད་སྐུལ་འདེད་གཏོང་རྒྱུར་དོན་སྙིང་གལ་ཆེན་ལྡན་ཡོད། སུའུ་ཏན་ཏར་ཕུར་ས་ཁུལ་དུ་ཏར་ཕུར་དུ་བཅའ་སྡོད་མཉམ་འབྲེལ་རྒྱལ་ཚོགས་དང་ཨ་ཧྥེ་རི་ཁ་མནའ་འབྲེལ་གྱི་མཉམ་འབྲེལ་ཆེད་གཏོང་ཚོགས་པའི་སྒར་ས་10ལྷག་ཙམ་ཡོད། ཏར་ཕུར་དུ་བཅའ་སྡོད་མཉམ་འབྲེལ་རྒྱལ་ཚོགས་དང་ཨ་ཧྥེ་རི་ཁ་མནའ་འབྲེལ་གྱི་མཉམ་འབྲེལ་ཆེད་གཏོང་ཚོགས་པའི་ལས་འགན་རིམ་བཞིན་མཇུག་བསྡུ་ཉེར་ཡོད་པའི་དུས་སུ་སླེབས་པ་དང་བསྟུན་ནས། ན་ནིང་ལོ་སྨད་ནས་བཟུང་ཏར་ཕུར་དུ་བཅའ་སྡོད་མཉམ་འབྲེལ་རྒྱལ་ཚོགས་དང་ཨ་ཧྥེ་རི་ཁ་མནའ་འབྲེལ་གྱི་མཉམ་འབྲེལ་ཆེད་གཏོང་ཚོགས་པས་སྒར་ས་གཙང་བཤེར་དང་བཅོས་སྒྲིག་ལས་འགན་ཕྱོགས་ཡོངས་ནས་བསྒྲུབས་ཏེ་སྒར་ས་དེ་དག་བདེ་བླག་ངང་རྩིས་སྤྲོད་ཐུབ་རྒྱུར་སྟབས་བདེ་བསྐྲུན་ཡོད། ཏར་ཕུར་དུ་བཅའ་སྡོད་མཉམ་འབྲེལ་རྒྱལ་ཚོགས་དང་ཨ་ཧྥེ་རི་ཁ་མནའ་འབྲེལ་གྱི་མཉམ་འབྲེལ་ཆེད་གཏོང་ཚོགས་པའི་ལས་གྲྭ་འགན་ལེན་སྟོབས་ཤུགས་འབའ་ཞིག་དེ་ཡིན་པའི་ངོས་ནས། སུའུ་ཏན་ཏར་ཕུར་དུ་སྐྱོད་མཁན་ཀྲུང་གོའི་ཞི་བདེ་སྲུང་སྐྱོང་བཟོ་སྐྲུན་དམག་ཡན་ལག་རུ་ཁག་ཁག་15པས་སྒར་ས་ཡོངས་ཀྱི་གཙང་བཤེར་བཅོས་སྒྲིག་གི་ཨར་སྐྲུན་ལས་འགན་འཁུར་ཡོད།
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་10ཚེས་21ཉིན་གློག་འཕྲིན་འབྱོར་གསལ། དམག་ཞབས་ཐིམ་པའི་དམག་མིའི་ལས་དོན་པུའུ་དང་། དམངས་སྲིད་པུའུ། ནོར་སྲིད་པུའུ། སྡོད་ཁང་དང་གྲོང་ཁྱེར་གྲོང་གསེབ་འཛུགས་སྐྲུན་པུའུ། རྒྱལ་ཁབ་སྨན་བཅོས་འགན་བཅོལ་ཅུས་བཅས་ཀྱིས་ཉིན་ཤས་གོང་མཉམ་དུ"དམག་ཞབས་ཐིམ་པའི་དམག་མི་དཀའ་ངལ་ཅན་ལ་རོགས་སྐྱོར་རོགས་རམ་བྱེད་པའི་ལས་དོན་ལ་ཤུགས་སྣོན་རྒྱག་རྒྱུའི་སྐོར་གྱི་བསམ་འཆར"(གཤམ་དུ"བསམ་འཆར"ཞེས་བསྡུ་རྒྱུ)བཀྲམ་པ་དང་། 2019ལོའི་ཟླ་10ཚེས་9ཉིན་ནས་བཟུང་ལག་བསྟར་བྱས་པ་རེད། "བསམ་འཆར"ནང་། རོགས་སྐྱོར་རོགས་རམ་བྱ་ཡུལ་ནི་ཁྲིམས་ལྟར་དམག་ཞབས་ཐིམ་པའི་དམག་དཔོན་དམག་མི་དང་དུས་བཀག་བཞིན་འཆི་གོད་གུད་གསབ་ལེན་མཁན་བཅས་ཀྱི"ནང་མི་གསུམ"དང་སྔོན་གཤེགས་དཔའ་བོའི་ནང་མི་དང་། གཞུང་དོན་དུ་སྐུ་གཤེགས་པའི་དམག་མིའི་ནང་མི། ནད་གཞི་ཕོག་ནས་གྲོངས་པའི་དམག་མིའི་ནང་མི་བཅས་གསུམ་རེད། ཆ་རྐྱེན་འཛོམས་པའི་ས་ཁུལ་གྱིས་ད་ལྟ་དམག་སྐུལ་དང་ལེན་ཞུ་བཞིན་པའི་དམག་མིའི་ཕ་མ་དང་། བཟའ་ཟླ། ན་སོ་དར་ལ་མ་བབས་པའི་བུ་ཕྲུག་བཅས་རོགས་སྐྱོར་རོགས་རམ་བྱ་ཡུལ་གྱི་ཁྱབ་ཁོངས་སུ་འཇོག་པར་སྐུལ་ལྕག་བྱེད་དགོས་པ་ཁ་གསལ་བཏོན་ཡོད། "ཀུན་ཕན་ལ་གཟིགས་སྐྱོང་སྣོན་པའི"རྩ་དོན་གཞིར་བཟུང་། "བསམ་འཆར"ནང་ཆ་རྐྱེན་དང་མཐུན་པའི་དཀའ་ངལ་ཡོད་པའི་དམག་ཞབས་ཐིམ་པའི་དམག་མི་དང་། སྔོན་གཤེགས་དཔའ་བོའི་ནང་མི། གཞུང་དོན་དུ་སྐུ་གཤེགས་པའི་དམག་མིའི་ནང་མི། ནད་གཞི་ཕོག་ནས་གྲོངས་པའི་དམག་མིའི་ནང་མི་བཅས་ཀྱིས་སྤྱི་ཚོགས་རོགས་སྐྱོབ་སྲིད་ཇུས་ལོངས་སྤྱོད་འགན་ལེན་བྱེད་པ་དང་ཆབས་ཅིག གཞི་རྩའི་འཚོ་བར་དཀའ་ངལ་འཕྲད་པ་དང་རོགས་སྐྱོར་རོགས་རམ་བྱེད་དགོས་པའི་གནས་ཚུལ་ཁག་ལྔ་སྟེ། གཅིག་ནི་དམག་ཞབས་ཐིམ་པའི་དམག་མིས་དམག་སྐུལ་དང་ལེན་ཞུ་རིང་དབང་པོ་སྐྱོན་ཅན་དུ་གྱུར་པའམ་ཡང་ན་ནད་གཞི་ལྕི་པོ་ཕོག་པ་སོགས་རྒྱུ་རྐྱེན་དབང་གིས་དམག་ཞབས་ཐིམ་དགོས་བྱུང་རྗེས་སྒེར་གྱི་ལས་ཞུགས་ལ་དཀའ་ངལ་འཕྲད་ཅིང་སྨན་བཅོས་དང་དྲག་སྐྱེད་སོགས་ལ་གཏོང་དགོས་པའི་སྨན་རིན་གློ་བུར་མང་དུ་ཕྱིན་རིགས་དང་། གཉིས་ནི་དམག་ཞབས་ཐིམ་པའི་དམག་མིས་དམག་སྐུལ་དང་ལེན་ཞུ་བའི་དུས་ཡུན་རིང་བ་དང་ཁྲོམ་རའི་ལས་ཞུགས་འཇོན་ཐང་ཞན་པ་སོགས་རྒྱུ་རྐྱེན་དབང་གིས་ཡུན་རིང་ལས་ཀ་ཤོར་བའམ་ཡང་ན་གློ་བུར་ལས་གནས་ནས་བྲལ་དགོས་བྱུང་རིགས། གསུམ་ནི་དམག་ཞབས་ཐིམ་པའི་དམག་མིར་ནད་རྙིང་པ་ནད་ལོག་བརྒྱབ་པ་དང་། དབང་པོ་སྐྱོན་ཅན་དང་ནད་གཞིའི་གནས་ཚུལ་སོགས་ཚབས་ཆེ་རུ་སོང་རིགས། བཞི་ནི་དམག་ཞབས་ཐིམ་པའི་དམག་མི་དང་སྔོན་གཤེགས་དཔའ་བོའི་ནང་མི་དང་། གཞུང་དོན་དུ་སྐུ་གཤེགས་པའི་དམག་མིའི་ནང་མི། ནད་གཞི་ཕོག་ནས་གྲོངས་པའི་དམག་མིའི་ནང་མི་མེ་སྐྱོན་དང་། ཆུ་སྐྱོན། འགྲིམ་འགྲུལ་གྱི་དོན་རྐྱེན། ནད་གཞི་ཚབས་ལྕི། གཟུགས་གཞིར་གནོད་འཚེ་ཕོག་པ། བདེན་པའི་རྒྱབ་ལངས་སོགས་སུ་གློ་བུར་དོན་རྐྱེན་ཕྲད་རིགས། ལྔ་ནི་དམིགས་བསལ་གྱི་གནས་ཚུལ་གཞན་ཕྲད་རིགས་བཅས་ཡིན་པ་བཏོན་ཡོད། "བསམ་འཆར"ནང་དམག་ཞབས་ཐིམ་པའི་དམག་མི་དཀའ་ངལ་ཅན་ལ་རོགས་སྐྱོར་རོགས་རམ་བྱེད་པའི་ལས་དོན་ལ་གནད་དོན་རེ་ལ་མཆན་འགོད་བཀའ་ལན་རེ་ལག་བསྟར་བྱེད་དགོས། སྒེར་གྱི་རེ་ཞུ་དང་། ཤང་གྲོང(ཁྲོམ་གཞུང)གི་ཞིབ་མཆན། རྫོང་རིམ་པའི་ཞིབ་མཆན་བཅས་བརྒྱུད་རིམ་གཞིར་བཟུང་གཉེར་ནས་གཞུང་དྲང་ཡོངས་བསྒྲགས་དང་། སྤྱི་ཚོགས་ཀྱི་ལྟ་སྐུལ་དང་ལེན་བྱེད་དགོས། ས་གནས་ཁག་གིས་རོགས་སྐྱོར་རོགས་རམ་གྱི་ཚད་གཞི་དང་རོགས་སྐྱོར་རོགས་རམ་བྱ་ཡུལ་གྱི་གཞི་རྩའི་དགོས་མཁོར་གཞིགས་ནས་མ་དངུལ་དང་དངོས་པོ་མཁོ་འདོན་དང་། སྤྱི་ཚོགས་ཅན་གྱི་ཞབས་ཞུ་སོགས་ཀྱི་བྱེད་ཐབས་སྤྱད་དེ་སྣ་མང་ཅན་དང་རང་གཤིས་ཅན་གྱི་རོགས་སྐྱོར་རོགས་རམ་བྱེད་དགོས་པ། དམག་ཞབས་ཐིམ་པའི་དམག་མི་དཀའ་ངལ་ཅན་གྱི་འཚོ་བ་དང་། སྨན་བཅོས། སྡོད་ཁང་སོགས་རོགས་སྐྱོབ་ལས་དོན་ད་ལྟ་ལག་བསྟར་བྱེད་བཞིན་པའི་འབྲེལ་ཡོད་གཏན་འབེབས་ལྟར་གཉེར་དགོས་པ་བཅས་བཏོན་ཡོད། "བསམ་འཆར"ནང་། ས་གནས་ཀྱི་རིམ་པ་ཁག་དང་འབྲེལ་ཡོད་སྡེ་ཚན་ཁག་གིས་དམག་ཞབས་ཐིམ་པའི་དམག་མི་དཀའ་ངལ་ཅན་ལ་རོགས་སྐྱོར་རོགས་རམ་བྱེད་པའི་ལས་དོན་གྱི་སྒྲིག་འཛུགས་འགན་ལེན་ལ་ཤུགས་སྣོན་རྒྱག་དགོས་པ་དང་། སྲིད་གཞུང་གི་གཅིག་གྱུར་འགོ་ཁྲིད་འོག་དམག་ཞབས་ཐིམ་པའི་དམག་མིའི་ལས་དོན་སྡེ་ཚན་གྱི་སྤྱི་འདོམས་མཐུན་སྦྱོར་བྱེད་དགོས། དམངས་སྲིད་དང་ནོར་སྲིད། སྡོད་ཁང་དང་གྲོང་ཁྱེར་གྲོང་གསེབ་འཛུགས་སྐྲུན། སྨན་བཅོས་འགན་ལེན་སོགས་སྡེ་ཚན་གྱིས་རང་འགན་གཙང་སྒྲུབ་དང་གཞོགས་འདེགས་ཧུར་ཐག་བྱེད་པའི་ལས་ཀའི་ལམ་སྲོལ་འཛུགས་པ་དང་འཐུས་སྒོ་ཚང་དུ་གཏོང་དགོས། འབྲེལ་ཡོད་སྡེ་ཚན་གྱིས་ཞབས་ཞུའི་བྱེད་ཐབས་ཟམ་མི་ཆད་པར་གསར་གཏོད་དང་ཞབས་ཞུའི་བརྒྱུད་རིམ་ལེགས་སྒྲིག་དང་ཞབས་ཞུའི་འཇོན་ཐང་ཆེ་རུ་གཏོང་དགོས། ཞིབ་དཔྱད་ཞིབ་མཆན་ལས་ཁུངས་ཀྱི་ལས་དོན་མི་སྣས་སྒྲིག་ཁྲིམས་སྒྲིག་ལམ་ནན་པོ་བསྲུངས་ཏེ་ཁྲིམས་དང་སྒྲིག་སྲོལ་བཞིན་རོགས་སྐྱོར་རོགས་རམ་གྱི་ལས་དོན་ཡག་པོ་སྒྲུབ་དགོས། དམག་ཞབས་ཐིམ་པའི་དམག་མིས་ངེས་པར་དུ་སྒྲིག་འཁུར་ཁྲིམས་སྲུང་དང་ཁ་དན་ཚིག་གནས་ཀྱིས་མཁོ་འདོན་བྱས་པའི་དཔྱད་ཡིག་ངོ་མ་ཡིན་པ་འགན་ལེན་བྱེད་དགོས་པའི་བླང་བྱ་བཏོན་ཡོད།
མི་དམངས་དྲ་བའི་འཕྲིན། ཚེས་14ཉིན། དམག་ཞབས་འཐིམས་པའི་དམག་མིའི་ལས་དོན་པུས་དམག་ཞབས་འཐིམས་པའི་དམག་མི་དང་གཟིགས་སྐྱོང་བྱ་ཡུལ་གཞན་དག་གི་གཟིགས་སྐྱོང་འཛིན་ཡིག་རེ་ཞུ་དང་སྤྲོད་རྒྱུའི་ལས་དོན་སྤེལ་འགོ་ཚུགས་པ་དང་འབྲེལ། གསར་འགྱུར་ཡོངས་བསྒྲགས་ཚོགས་འདུ་འཚོགས་ནས་གཟིགས་སྐྱོང་འཛིན་ཡིག་གི་འབྲེལ་ཡོད་གནས་ཚུལ་ངོ་སྤྲོད་བྱས་པ་རེད། གཟིགས་སྐྱོང་འཛིན་ཡིག་ལ་གཟིགས་སྐྱོང་ཅི་ཞིག་ཡོད་དམ། ཡང་ན། ཇི་ལྟར་ལེན་དགོས་སམ། གཟིགས་སྐྱོང་འཛིན་ཡིག་གི་བཟོ་དབྱིབས་ནི་རྒྱལ་ཡོངས་གཅིག་གྱུར་ཡིན་ཞིང་། "ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་དམག་ཞབས་འཐིམས་པའི་དམག་མིའི་གཟིགས་སྐྱོང་འཛིན་ཡིག"དང་། "ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་སྔོན་གཤེགས་དཔའ་བོ། གཞུང་དོན་དུ་སྐུ་གཤེགས་པའི་དམག་མི་དང་། ནད་ཀྱིས་གྲོངས་པའི་དམག་མིའི་ནང་མིའི་གཟིགས་སྐྱོང་འཛིན་ཡིག"བཅས་རིགས་གཉིས་སུ་དབྱེ་ཡོད་པ་དང་། ཆ་རྐྱེན་འཛོམས་པའི་དམག་ཞབས་འཐིམས་པའི་དམག་མི་དང་སྔོན་གཤེགས་དཔའ་བོའི་ནང་མི། གཞུང་དོན་དུ་སྐུ་གཤེགས་པའི་དམག་མིའི་ནང་མི། ནད་ཀྱིས་གྲོངས་པའི་དམག་མིའི་ནང་མི་སོགས་གཟིགས་སྐྱོང་བྱ་ཡུལ་གཞན་དག་སོ་སོར་སྤྲོད་རྒྱུ་ཡིན་པ་རེད། དམག་ཞབས་འཐིམས་པའི་དམག་མིའི་ལས་དོན་པུའུ་ཡིས་ད་དུང་གཟིགས་སྐྱོང་འཛིན་ཡིག་གི་བཟོ་དབྱིབས་ཡོངས་བསྒྲགས་བྱས། གཟིགས་སྐྱོང་འཛིན་ཡིག་དེ་རྒྱལ་ཡོངས་སུ་གཅིག་གྱུར་གྱིས་བཟོ་འགྲེམས་དང་། བཟོ་དབྱིབས་གཅིག་གྱུར། གཟིགས་སྐྱོང་འཛིན་ཡིག་རིགས་ཀྱི་མིང་དང་། འཛིན་ཡིག་འཁྱེར་མཁན་གྱི་རུས་མིང་། འཛིན་ཡིག་འཁྱེར་མཁན་གྱི་རྟགས། འཛིན་ཡིག་འཁྱེར་མཁན་གྱི་འདྲ་པར། སྤྲོད་མཁན་སྡེ་ཚན་སོགས་ཀྱི་ཆ་འཕྲིན་དཔར་ཡོད། གཟིགས་སྐྱོང་འཛིན་ཡིག་དེ་ནི་རྒྱལ་ཡོངས་ཀྱི་གཅིག་གྱུར་ཨང་རྟགས་ཡིན་པ་མ་ཟད། གསང་བའི་རྣམ་པའི་ཐོག་ནས་གཟིགས་སྐྱོང་འཛིན་ཡིག་གི་ཉིང་ལྷེབ་ནང་ཉར་ཚགས་བྱས་ཏེ་གཞི་གྲངས་ཞབས་ཞུ་མཁོ་འདོན་བྱེད་པར་སྤྱོད་ཀྱི་ཡོད། གཟིགས་སྐྱོང་འཛིན་ཡིག་དེ་དངུལ་ཁང་དང་མཉམ་ལས་བྱེད་པའི་བྱེད་ཐབས་ཐོག་ནས་བཟོ་འགྲེམས་བྱས་པ་ཞིག་ཡིན་ཞིང་། མཉམ་ལས་དངུལ་ཁང་ཁག་དང་པོ་ནི་ཀྲུང་གོ་བཟོ་ཚོང་དངུལ་ཁང་དང་། ཀྲུང་གོ་ཞིང་ལས་དངུལ་ཁང་། ཀྲུང་གོ་སྦྲག་སྲིད་གསོག་འཇོག་དངུལ་ཁང་། ཀྲུང་གོ་ཀོང་ཏ་དངུལ་ཁང་བཅས་ཡིན་པ་རེད། གཟིགས་སྐྱོང་འཛིན་ཡིག་ཡོད་ན་གཟིགས་སྐྱོང་གང་དག་ཐོབ་བམ། དམག་ཞབས་འཐིམས་པའི་དམག་མིའི་ལས་དོན་པུའི་འབྲེལ་ཡོད་སྡེ་ཚན་གྱི་འགན་འཁུར་བས་ངོ་སྤྲོད་བྱས་པར་གཞིགས་ན། གཟིགས་སྐྱོང་འཛིན་ཡིག་འཁྱེར་མཁན་གྱིས་ཕྱོགས་བཞིའི་གཟིགས་སྐྱོང་ལོངས་སྤྱོད་བྱེད་ཆོག་གི་ཡོད་པ་སྟེ། གཅིག རྒྱལ་ཁབ་ཀྱིས་མཁོ་འདོན་བྱས་པའི་རྒྱལ་ཡོངས་ཀྱི་འཛིན་ཡིག་འཁྱེར་མཁན་ལ་ཁ་ཕྱོགས་པའི་གཟིགས་སྐྱོང་ཞབས་ཞུ་སྟེ། དམག་ཞབས་འཐིམས་པའི་དམག་མིའི་ལས་དོན་པུའུ་སོགས་སྡེ་ཁག་20ཡི"དམག་མི་དང་དམག་མིའི་ནང་མི་དང་། དམག་ཞབས་འཐིམས་པའི་དམག་མི། གཟིགས་སྐྱོང་བྱ་ཡུལ་གཞན་དག་བཅས་ཀྱི་གཟིགས་སྐྱོང་ལས་དོན་ལ་ཤུགས་སྣོན་རྒྱག་རྒྱུའི་སྐོར་གྱི་བསམ་འཆར"དང་། དེ་བཞིན་གཞི་རྩའི་གཟིགས་སྐྱོང་དཀར་ཆག་གི་གསལ་ཐོ་ནང་གཏན་འཁེལ་གསལ་པོ་བྱས་པའི་གཟིགས་སྐྱོང་ཞབས་ཞུ་སྤྱོད་ཆོག་གི་ཡོད་པ་རེད། གཉིས། དམག་ཞབས་འཐིམས་པའི་དམག་མིའི་ལས་དོན་པུས་འབྲེལ་ཡོད་མཉམ་ལས་སྡེ་ཚན་དང་མིང་རྟགས་བཀོད་པའི་གཟིགས་སྐྱོང་རིགས་ཀྱི་གྲོས་མཐུན་དང་འབྲེལ་བ་ཡོད་པའི་ཞབས་ཞུ། གསུམ། ས་གནས་ཁག་གིས་འདོན་སྤྲོད་བྱས་པའི་ས་གནས་དེ་གའི་འཛིན་ཡིག་འཁྱེར་ཡུལ་ལ་ཁ་ཕྱོགས་པའི་གཟིགས་སྐྱོང་ཞབས་ཞུ། བཞི། སྤྱི་ཚོགས་ལས་རིགས་ཁག་གིས་རང་འགུལ་ངང་འདོན་སྤྲོད་བྱས་པའི་གཟིགས་སྐྱོང་གི་ཞབས་ཞུ། གཟིགས་སྐྱོང་འཛིན་ཡིག་ལ་ཡོད་པའི་གཟིགས་སྐྱོང་ཞབས་ཞུའི་ནང་དོན་ཚོད་འཛིན་མེད་དེ། དམག་ཞབས་འཐིམས་པའི་དམག་མིའི་ལས་དོན་པུས་གཟིགས་སྐྱོང་འཛིན་ཡིག་གི་སྤྱོད་རྒྱ་ཆེ་རུ་ཧུར་ཐག་བཏང་སྟེ་གཟིགས་སྐྱོང་འཛིན་ཡིག་གི "སྤུས་ཚད"ཟམ་མི་ཆད་པར་ཆེ་རུ་བཏང་ནས། འཛིན་ཡིག་འཁྱེར་མཁན་གྱི་གཟི་བརྗིད་བསམ་པ་དང་ཐོབ་ཚོར་ཆེ་རུ་ཧུར་ཐག་གཏོང་རྒྱུ་ཡིན་པ་རེད། གཟིགས་སྐྱོང་འཛིན་ཡིག་ཇི་ལྟར་རེ་ཞུ་བྱས་ནས་ལེན་དགོས་སམ། དམག་ཞབས་འཐིམས་པའི་དམག་མི་དང་སྔོན་གཤེགས་དཔའ་བོའི་ནང་མི། གཞུང་དོན་དུ་སྐུ་གཤེགས་པའི་དམག་མིའི་ནང་མི། ནད་ཀྱིས་གྲོངས་པའི་དམག་མིའི་ནང་མི་སོགས་གཟིགས་སྐྱོང་བྱ་ཡུལ་གཞན་དག་གིས་རྩ་དོན་ཐོག་ཐེམ་ཐོ་ཡོད་སའི་ཞང་གྲོང་（ཁྲོམ་གཞུང）གི་དམག་ཞབས་འཐིམས་པའི་དམག་མིའི་ཞབས་ཞུའི་ས་ཚིགས་ལ་རེ་ཞུ་བྱེད་དགོས། ཐེམ་ཐོ་ཡོད་སའི་ས་གནས་སུ་རྒྱུན་སྡོད་མི་བྱེད་པའི་རིགས་ཀྱིས་རྒྱུན་སྡོད་བྱེད་སའི་ཞང་གྲོང་（ཁྲོམ་གཞུང）གི་དམག་ཞབས་འཐིམས་པའི་དམག་མིའི་ཞབས་ཞུའི་ས་ཚིགས་ལ་རེ་ཞུ་བྱས་ཆོག དམངས་དོན་གྱི་བྱ་སྤྱོད་སྤེལ་ནུས་མེད་པའམ་དམངས་དོན་གྱི་བྱ་སྤྱོད་སྤེལ་ནུས་ཚད་བཀག་བྱས་པའི་མིར་ལྟ་སྐྱོང་པས་རེ་འདུན་འདོན་དགོས། གཟིགས་སྐྱོང་འཛིན་ཡིག་རིགས་གཉིས་པོའི་རེ་ཞུ་ཆ་རྐྱེན་དང་མཐུན་པའི་རེ་ཞུ་མཁན་གྱིས་འདོད་མོས་ལྟར་དེའི་ཁྲོད་ཀྱི་འཛིན་ཡིག་རིགས་གཅིག་ལ་རེ་ཞུ་བྱས་ཆོག ཐོབ་ཐང་ཉིས་བརྩེགས་སམ་ཡང་ན་ཐོབ་ཐང་མང་པོ་ཡོད་མཁན་གྱིས་འབྲེལ་ཡོད་ཐོབ་ཐང་ཚང་མ་གཟིགས་སྐྱོང་འཛིན་ཡིག་གི་ཉིང་ལྷེབ་ནང་བྲིས་ནས། གཏན་འབེབས་ལྟར་དེ་མཚུངས་ཀྱི་གཟིགས་སྐྱོང་ཞབས་ཞུ་ལོངས་སྤྱོད་བྱེད་པ། དམག་ཞབས་འཐིམས་པའི་དམག་མིའི་ལས་དོན་པུའི་འབྲེལ་ཡོད་སྡེ་ཁག་གི་འགན་འཁུར་བས་ཆ་རྐྱེན་དང་མཐུན་པའི་རེ་ཞུ་བྱེད་མཁན་མང་ཙམ་ཡོད་སྟབས། ས་གནས་ཁག་གིས་དོན་དངོས་གནས་ཚུལ་དང་ཟུང་འབྲེལ་བྱས་ཏེ་རེ་ཞུ་བྱེད་མཁན་མི་འདྲ་བའི་དུས་ཚོད་གཏན་འཁེལ་བྱེད་པ། རྒྱ་ཆེའི་རེ་ཞུ་བྱེད་མཁན་གྱིས་ས་གནས་དེ་གའི་དམག་ཞབས་འཐིམས་པའི་དམག་མིའི་ལས་དོན་སྡེ་ཁག་གིས་ཁྱབ་བསྒྲགས་བྱས་པའི་ཆ་འཕྲིན་ལ་དོ་ཁུར་བྱས་ཏེ། ལུགས་མཐུན་ངང་དུས་ཚོད་བཀོད་སྒྲིག་བྱེད་བདེ་ཡོང་བ་བྱེད་དགོས་པའི་གྲོས་འགོ་བཏོན་ཡོད།
མི་དམངས་དྲ་བའི་འཕྲིན། ཟླ་4ཚེས་5ཉིན་གྱི་སྔ་དྲོ། ཀྲུང་གོར་བཙན་འཛུལ་བྱེད་མཁན་རི་པིན་དམག་གི་ནན་ཅིང་དམར་གསོད་ཆེན་པོའི་སྐབས་རྐྱེན་ལམ་དུ་ཤོར་བའི་སྤུན་ཟླའི་དྲན་གསོ་ཁང་དུ་2017ལོའི་དྭངས་གསལ་དུས་ཚིགས་ཀྱི་དུར་མཆོད་བྱེད་སྒོ་སྤེལ་བ་དང་། ནན་ཅིང་དམར་གསོད་ཆེན་པོར་སྲོག་ཉེན་ལས་ཐར་བའི་མི་11དང་ཁོང་ཚོའི་ནང་མི་དང་དེ་བཞིན་རྐྱེན་ལམ་དུ་ཤོར་བའི་ནང་མིའི་འཐུས་མི་50ལྷག་ཙམ་གྱིས་རི་པིན་དམག་གི་རྩུབ་སྤྱོད་འོག་རྐྱེན་ལམ་དུ་ཤོར་བའི་གཉེན་ཉེ་དང་སྤུན་ཟླར་མཉམ་དུ་མཆོད་འབུལ་བྱས་པ་དང་མྱ་ངན་ཞུས་པ་རེད། རང་རྒྱལ་གྱིས་ཁྲིམས་འཛུགས་ཀྱི་རྣམ་པའི་ཐོག་ནས་ལོ་ལྟར་གྱི་ཟླ་12ཚེས་13ཉིན་ནན་ཅིང་དམར་གསོད་ཆེན་པོའི་ནང་རྐྱེན་ལམ་དུ་ཤོར་བའི་རྒྱལ་ཁབ་ཀྱི་སྤྱི་མཆོད་ཉིན་མོར་གཏན་འཁེལ་བྱས་པ་དེ་ནི་ལོ་རྒྱུས་ལ་བརྩི་འཇོག་དང་རྐྱེན་ལམ་དུ་ཤོར་མཁན་ལ་མཆོད་འབུལ་བྱེད་པ། རི་པིན་གྱི་གཡས་རུའི་ཕྱོགས་གཏོགས་ལ་ཨ་ལན་ནུས་ལྡན་སློག་པ་བཅས་ཤིག་རེད། ང་ཚོས་འཛམ་གླིང་ཞི་བདེར་དགའ་ཞེན་ཡོད་པའི་མི་ཚོ་དང་མཐུན་སྒྲིལ་བྱེད་འདོད་ཡོད་པ་དང་། དྲང་བདེན་རྒྱལ་ངེས་དང་། ཞི་བདེ་རྒྱལ་ངེས། མི་དམངས་རྒྱལ་ངེས་བཅས་ཡིན། བྱེད་སྒོའི་ཐོག་ཀྲུང་གོར་བཙན་འཛུལ་བྱེད་མཁན་རི་པིན་དམག་གི་ནན་ཅིང་དམར་གསོད་ཆེན་པོའི་སྐབས་རྐྱེན་ལམ་དུ་ཤོར་བའི་སྤུན་ཟླའི་དྲན་གསོ་ཁང་དང་། ཀྲུང་གོར་བཙན་འཛུལ་བྱེད་མཁན་རི་པིན་དམག་གི་ནན་ཅིང་དམར་གསོད་ཆེན་པོའི་སྐབས་གནོད་འཚེ་ཕོག་མཁན་གྱི་རོགས་སྐྱོར་མཐུན་ཚོགས་ཀྱི་འཐུས་མི་དང་དེ་བཞིན་རི་པིན་ཙི་ཅིན་ཚའོ་གླུ་གཞས་མཉམ་གཏོང་ཚོགས་པའི་འཐུས་མི་མཁྱེན་ལྡན་མ་ཏ་མོན་ཀའོ་ཙི་དང་རི་པིན་གྱི"ཡིད་བཅངས་མཐུན་ཚོགས·ནན་ཅིང"ཀྲུང་གོར་མཛའ་གྲོགས་འཚམས་འདྲི་ཚོགས་པའི་འཐུས་མི་མཁྱེན་ལྡན་མ་སུང་ཀང་ཧོན་གྱིས་སྔ་རྗེས་སུ་རྐྱེན་ལམ་དུ་ཤོར་མཁན་ལ་མེ་ཏོག་གཟེབ་མ་ཕུལ་བ་རེད།
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་1ཚེས་27ཉིན་གློག་འཕྲིན་འབྱོར་གསལ། ཉེ་ཆར། ཀྲུང་དབྱང་དམག་ཨུད་ཀྱིས"དམག་དཔུང་སྟོབས་ཆེར་གཏོང་བའི་དམིགས་ཚད་ལག་ལེན་བསྟར་བའི་དམག་ཡོངས་ཀྱི་དཔེ་དམག་ལ་གཟེངས་བསྟོད་བྱ་རྒྱུའི་སྐོར་གྱི་བརྡ་ཁྱབ"བཀྲམ་ནས་དཔེ་དམག་ཚན་པ་10དང་དཔེ་དམག་མི་སྒེར་18ལ་གཟེངས་བསྟོད་བྱས་པ་རེད། བརྡ་ཁྱབ་ནང་བསྟན་དོན། ཉེ་བའི་ལོ་ཤས་རིང་། དམག་ཡོངས་ཀྱི་དཔུང་སྡེས་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་དགོངས་པ་དང་ཏང་གི་ཚོགས་ཆེན་བཅུ་དགུ་པའི་དགོངས་དོན་ཕྱོགས་ཡོངས་ནས་ལག་བསྟར་དང་། དམག་དཔུང་སྟོབས་ཆེར་གཏོང་བའི་ཞི་ཅིན་ཕིང་གི་དགོངས་པ་ལག་བསྟར་གཏིང་ཟབ། དུས་རབས་གསར་པའི་དམག་དཔུང་གི་འགན་འཁྲི་དང་ལས་འགན་ལག་ལེན་བསྟར་རྒྱུར་དམིགས་པ། ཆབ་སྲིད་ལ་བརྟེན་ནས་དམག་དཔུང་འཛུགས་སྐྱོང་དང་། སྒྱུར་བཅོས་ལ་བརྟེན་ནས་དམག་དཔུང་སྟོབས་ཆེར་གཏོང་བ། ཚན་རྩལ་ལ་བརྟེན་ནས་དམག་དཔུང་དར་རྒྱས་གཏོང་བ། ཁྲིམས་བཞིན་དམག་དཔུང་བཅོས་སྐྱོང་བཅས་ལ་རྒྱུན་མཐུད་སྐུལ་འདེད་གཏོང་བ། དམག་སྦྱོང་དམག་གྲབས་ལ་ཤུགས་སྣོན་ཆེན་པོ་རྒྱག་པ་བཅས་བྱས་པས་དམག་དཔུང་སྟོབས་ཆེར་གཏོང་བའི་བྱ་གཞག་ལ་ལོ་རྒྱུས་རང་བཞིན་གྱི་གྲུབ་འབྲས་ཐོབ་པ་དང་ལོ་རྒྱུས་རང་བཞིན་གྱི་འཕོ་འགྱུར་ཡོང་རྒྱུར་སྐུལ་འདེད་གཏོང་བའི་རླབས་ཆེའི་ལག་ལེན་ཁྲོད་དམག་དཔུང་སྟོབས་ཆེར་གཏོང་བའི་སྔོན་ཐོན་དཔེ་མཚོན་འབོར་ཆེན་ཞིག་ཐོན་ཡོད། ད་ཐེངས་གཟེངས་བསྟོད་ཐོབ་པའི་ཚན་པ་དང་མི་སྒེར་གྱིས་ཏང་གི་བཀོད་འདོམས་ལ་ཉན་པ་དང་ཏང་ལ་ལྷག་བསམ་རྣམ་དག་གིས་རྒྱལ་ཁ་མཐའ་གཅིག་ཏུ་ལེན་པའི་བློ་ཐག་བཅད་པ་དང་། དམག་འཐབ་ཇུས་འགོད་དང་ནང་སྦྱོང་བྱས་པ། སྤྱོད་ཚུལ་ཐད་ཉམས་སད་ཐེག་ཐུབ་པ། འབད་འབུངས་ལེགས་སྐྱེས་ཕུལ་བས་ཚང་མ་འགན་འཁྲི་དང་ལས་འགན་འཁུར་ཕོད་ལ་དམག་དཔུང་སྟོབས་ཆེར་དང་དར་རྒྱས་གཏོང་བའི་ཐད་ནུས་ཤུགས་གང་ཡོད་འདོན་མཁན་གྱི་ཕུལ་བྱུང་འཐུས་མི་ཤ་སྟག་རེད། བརྡ་ཁྱབ་ནང་ནན་བཤད་བྱས་དོན། གཟེངས་བསྟོད་ཐོབ་པའི་ཚན་པ་དང་མི་སྒེར་གྱིས་མཚན་སྙན་ལ་གཅེས་སྤྲས་དང་ཡང་འབད་བསྐྱར་འབད་ཀྱིས་རྒྱུན་ཆད་མེད་པར་གྲུབ་འབྲས་གསར་པ་དེ་བས་ཆེ་བ་ལེན་རྒྱུའི་རེ་བ་ཡོད། དམག་ཡོངས་ཀྱིས་ཁོང་ཚོ་མིག་དཔེར་འཛིན་ནས་དམག་དཔུང་སྟོབས་ཆེར་གཏོང་བའི་ཞི་ཅིན་ཕིང་གི་དགོངས་པ་ལག་བསྟར་གཏིང་ཟབ་དང་། ཏང་གིས་དམག་དཔུང་ལ་འགོ་ཁྲིད་གཙང་བཙན་བྱ་རྒྱུ་མཐའ་འཁྱོངས། "འདུ་ཤེས་བཞི"ཟབ་གཏོང་། ཀྲུའུ་ཞི་ཞི་ཅིན་ཕིང་གི་སྲོག་ཤིང་གི་གནས་བབ་ལ་མཐའ་གཅིག་ཏུ་སྲུང་སྐྱོང་དང་། ཏང་ཀྲུང་དབང་གི་དབང་གྲགས་དང་གཅིག་སྡུད་གཅིག་གྱུར་གྱི་འགོ་ཁྲིད་ལ་མཐའ་གཅིག་ཏུ་སྲུང་སྐྱོང་། དམག་ཨུད་ཀྱི་ཀྲུའུ་ཞིའི་འགན་འཁུར་ལམ་ལུགས་ལ་སྲུང་སྐྱོང་མཐའ་གཅིག་ཏུ་དང་ལག་ལེན་བསྟར་བ་བཅས་བྱས་ཏེ་ཏང་ཀྲུང་དབྱང་དང་ཀྲུང་དབྱང་དམག་ཨུད་དང་དེ་བཞིན་ཀྲུའུ་ཞི་ཞི་ཅིན་ཕིང་གི་བཀོད་འདོམས་ལ་མཐའ་གཅིག་ཏུ་གང་གསུངས་དེ་སྒྲུབ་ཞུ་དགོས། ཐོག་མཐའ་བར་གསུམ་དུ་དམག་གྲབས་དང་དམག་རྒྱག་དེ་ཉིད་ལས་འགན་ཨང་དང་པོར་བརྩིས་ནས་འཐབ་ནུས་ཀྱི་ཚད་གཞི་བརྟན་པོ་འཛུགས་པ་དང་། དམག་འཐབ་དངོས་ཀྱི་རྣམ་པའི་དམག་དོན་ནང་སྦྱོང་ལ་སྐུལ་འདེད་ཏན་ཏིག་བཏང་སྟེ་དམག་རྒྱག་གི་འཇོན་ཐང་ཆེ་རུ་གཏོང་བ་དང་དམག་དཔུང་ཧྲག་པོའི་ངར་ཤུགས་འཕེལ་བར་བྱེད་དགོས།