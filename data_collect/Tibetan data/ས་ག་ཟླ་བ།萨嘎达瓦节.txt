མི་དམངས་དྲ་བའི་འཕྲིན། ཟླ་3ཚེས་11ཉིན། གནམ་དཔྱད་སྔོན་བརྡ་ལས་མངོན་གསལ། ཟླ་3ཚེས་10ཉིན་གྱི་ཆུ་ཚོད་1དང་སྐར་མ་48ཐོག2020ལོའི་ཐེངས་དང་པོའི་"ཉ་གང་ཟླ་བ་ཆེ་ཤོས་＂ཡི་མཛེས་ལྗོངས་འཆར་བ་དང་། འདི་ནི་པར་ལེན་མཁན་ཚོར་འཕྲད་པར་དཀའ་བའི་གོ་སྐབས་ཤིག་རེད། ཁོང་ཚོས་རང་སོ་སོའི་པར་རྩལ་ཡག་ཤོས་ཀྱི་ཐོག་ནས། ཐེངས་འདིའི་ཉ་གང་ཟླ་བ་ཆེ་ཤོས། རྣམ་པ་སྣ་ཚོགས་ཀྱི་ཐོག་ནས་པར་ལེན་པས་མཛེས་སྡུག་རྣམ་པར་བཀྲ་བ་ཞིག་ཡོད། མངའ་རིས་ཀྱི་པར་ལེན་མཁན་གྱིས་ཀྱང་ཐེངས་འདིའི་མངའ་རིས་ཀྱི་མཁའ་དབྱིངས་སུ་ཐོན་པའི་ཉ་གང་ཟླ་བ་ཆེ་ཤོས་པར་ལེན་ཡོད། 
བོད་ཟླ་4པ་ནི་དུས་ཆེན་གསུམ་འཛོམས་ཀྱི་ས་ག་ཟླ་བ་ཡིན་ཞིང་། སྤྱི་ཟླ་5པའི་ཚེས་25ཉིན་དར་མདོར་ཕག་མོ་རིའི་གནས་སྐོར་འདུ་ཚོགས་འཛུགས་གཉེར་བྱས་པ་རེད། ཉིན་དེར་ཕྱོགས་བཞི་མཚམས་བརྒྱད་ནས་འོངས་པའི་མི་ཁྲི་ལ་ཟིན་པ་དར་མདོའི་ཕག་མོ་རི་ལ་འཛོམས་པ་རེད། སྔ་དྲོའི་ཆུ་ཚོད་9པའི་ཐོག་དར་མདོ་རྫོང་ལྔ་མཆོད་དགོན་དང་ལྷ་མོ་རྩེ་དགོན་པའི་གྲྭ་བཙུན་གདན་འདྲེན་ཞུས་ནས་ཕག་མོ་རིའི་མཛའ་གཞས་ཐང་དུ་སྟོན་པའི་སྐུ་ཐང་ཆེན་མོ་བཤམས་པའི་མཛད་སྒོ་སྤེལ་རྗེས། དཀོན་མཆོག་གསུམ་ལ་སྐྱབས་སུ་འགྲོ་བ་དང་སེམས་བསྐྱེད། འཁྲུད། དགའ་ལྡན་ལྷ་རྒྱལ་མའི་རབ་གནས། བླ་མའི་ཞབས་བརྟན། གསོལ་འདེབས་བཀྲ་ཤིས་གཡང་བསྡུས་སོགས་ནང་བསྟན་ཆོས་ལུགས་ཀྱི་ཆོ་ག་སྤེལ་བ་རེད། ཕྱི་དྲོའི་ཆུ་ཚོད་2པའི་ཐོག་མཛའ་གཞས་ཐང་ཆེན་དུ་དར་མདོའི་4པའི་ཚེས་8ཉིན་གྱི་ཕག་མོ་རིའི་གནས་སྐོར་འདུ་ཚོགས་ཀྱི་མང་ཚོགས་རིག་རྩལ་འཁྲབ་སྟོན་བྱས་ཡོད། རིག་རྩལ་འཁྲབ་སྟོན་འདི་འཆམ་མཐུན་གྱི་ཤིས་བརྗོད། གནས་སྐོར་དང་ཆུ་སྐོར། མཛའ་བརྩེའི་མེ་ཏོག་བཞད་པ་བཅས་ལེ་ཚན་བཞི་ལ་བགོས་ཡོད་ཅིང་། སི་ཁྲོན་མི་རིགས་སློབ་གླིང་དང་དཀར་མཛེས་ཁུལ་ཟློས་གར་ཚོགས་པ། དཀར་མཛེས་སྒྱུ་རྩལ་ཚོགས་པ། དར་མདོའི་རྒན་རྒོན་བྱེད་སྒོ་ལྟེ་གནས། དར་མདོ་རྫོང་སྨད་པ་ཤང་སོགས་ནས་འོངས་པའི་གླུ་པ་དང་གླུ་མ། རིག་རྩལ་འཁྲབ་སྟོན་པ་ཚོས་སྙན་ཞིང་འཇེབས་པའི་གླུ་དབྱངས་དང་། དུས་རབས་ཀྱི་འཕེལ་ཕྱོགས་མཚོན་ལ་ཞབས་བྲོའི་སྒེག་ཉམས་ཀྱིས་ཕྱུག་པའི་རིག་རྩལ་འཁྲབ་སྟོན་དག་ལྟད་མོ་བ་ཚོར་ཕུལ་ཡོད།། 
མི་དམངས་དྲ་བའི་འཕྲིན། ཟླ་6ཚེས་2ཉིན་ནི་བོད་རྩིས་ཀྱི་ཟླ་4ཚེས་15ཉིན་ཡིན་པས། བོད་ལྗོངས་སུ་ས་ག་ཟླ་བར་ཆོས་ལུགས་བྱེད་སྒོ་མང་བའི་དུས་སླེབས་པ་རེད། ཤེས་རྟོགས་བྱུང་བ་ལྟར་ན། བོད་ཟླ་4པར་ས་ག་ཟླ་བ་ཟེར་ཞིང་། ཟླ་བ་དེའི་ཚེས་15ཉིན་ནི་ཆེས་གཟབ་རྒྱས་ཆེ་བའི་ཉིན་མོ་ཞིག་ཡིན་ཞིང་། ཆོས་འབྱུང་ཁག་ཏུ་བཀོད་པ་ལྟར་ན། བོད་ཟླ་4ཚེས་15ཉིན་ནི་སྟོན་པ་སངས་རྒྱས་བཅོམ་ལྡན་འདས་འཁྲུངས་པ་དང་། སངས་རྒྱས་པ། སྐུ་མྱ་ངན་ལས་འདས་པའི་ཉིན་མོ་བཅས་རེད། ཤིན་ཧྭ་གསར་འགྱུར་ཁང་གི་གསར་འགོད་པ་ལིའུ་ཏུན་ཅུན་གྱིས་པར་བླངས་པ། 
མི་དམངས་དྲ་བའི་འཕྲིན། ཟླ་2ཚེས་1ཉིན་གྱི་བརྡ་འཕྲིན་ལྟར་ན། 2016ལོའི་ཟླ་དང་པོར་རྒྱལ་གནམ་དཔྱད་ལས་ཁུངས་ཀྱིས་ཕྱི་ཕྱོགས་ལ"ཟླ་བའི་ལྷ་མོ་3པ"ཞེས་པའི་ས་འབབ་འཕྲུལ་ཆས་ཀྱིས་ཟླ་བའི་གོ་ལ་ངོས་ནས་པར་བླངས་པའི་པར་རིས་ཀྱི་གཞི་གྲངས་ཡོད་ཚད་ཁྱབ་བསྒྲགས་བྱས་ཤིང་། དེའི་ནང་སྔོན་ཆད་ཁྱབ་བསྒྲགས་བྱས་མྱོང་མེད་པའི་དྭངས་གསལ་ཆེ་བའི་ཚོན་ལྡན་ཟླ་བ་གོ་ལའི་ངོས་ཀྱི་པར་རིས་སྟོང་ཕྲག་ལྷག་ཀྱང་འདུས་ཡོད་པ་དང་། པར་རིས་འདི་དག་ནི"ཟླ་བའི་ལྷ་མོ་3པ"ཞེས་པའི་ལས་གཞི་ལག་བསྟར་བྱེད་སྐབས"ཟླ་བའི་ལྷ་མོ-3པ"ཞེས་པའི་ས་འབབ་འཕྲུལ་ཆས་དང་དེ་བཞིན"རི་བོང"རྟགས་ཅན་གྱི་ཟླ་བ་གོ་ལར་འཛེགས་པའི་འཕྲུལ་ཆས་ཀྱིས་ཟླ་བ་གོ་ལའི་ངོས་ནས་པར་དུ་བླངས་པ་རེད། 
གནམ་དཔྱད་ཁྱབ་སྤེལ་རིགས་གཅིག་མཁས་པས་ངོ་སྤྲོད་བྱས་པར་གཞིགས་ན། ད་ལོའི་ནམ་མཁའི་གནས་ཚུལ་གལ་ཆེན་ཞིག་ཡིན་པའི་ངོས་ནས། ཟླ་5ཚེས་26ཉིན། "ཟླ་བ་ཧྲིལ་འཛིན+ཆེས་ཆེ་བའི་ཉ་གང་ཟླ་བ"ཡི་གནམ་དཔྱད་ངོ་མཚར་མཁའ་དབྱིངས་སུ་འཆར་རྒྱུ་རེད། སྐབས་དེར་གལ་ཏེ་གནམ་གཤིས་ཡག་ན། རང་རྒྱལ་གྱི་མང་ཚོགས་ཀྱིས་"ཆེས་ཆེ་བའི་ཉ་གང་ཟླ་བ"ཞིག་མཐོང་ཐུབ་པ་བརྗོད། ཐེན་ཅིན་གྲོང་ཁྱེར་གནམ་དཔྱད་སློབ་ཚོགས་ཀྱི་ལས་འཛིན། ཐེན་ཅིན་ཚན་རིག་ལག་རྩལ་ཁང་གི་གནམ་དཔྱད་ཁྱབ་སྤེལ་རིགས་གཅིག་མཁས་པ་སུང་ཡོན་ཡོན་གྱིས་ངོ་སྤྲོད་བྱས་དོན། ཟླ་འཛིན་ལ་ཟླ་བ་ཕྱེད་འཛིན་དང་། ཟླ་བ་ཆ་འཛིན། ཟླ་བ་ཧྲིལ་འཛིན་བཅས་ཡོད་ཅིང་། དེའི་ཁྲོད་དུ་ཟླ་བ་ཧྲིལ་འཛིན་ནི་མཛེས་ཤོས་རེད་ཅེས་བརྗོད། ཟླ་བ་ཧྲིལའཛིན་ཆགས་པའི་གོ་རིམ་ཁྲོད་དུ། ཟླ་འཛིན་བྱུང་བའི་ཐོག་མའི་སྐད་ཅིག་མ་དང་ཟླ་འཛིན་མཇུག་བསྒྲིལ་མ་ཐག་གི་བར་མཚམས་དེར། ཟླ་བའི་གོ་ལ་མི་རྣམས་ཀྱི་མཐོང་སྣང་ནས་ཡལ་མི་སྲིད་ལ། དུས་དེརཟླ་བ་ངོ་མཚར་ཆེ་ཞིང་ཟངས་མདོག་ལ་གྱུར་བ་དེར་མི་རྣམས་ཀྱིས་"ཟླ་བ་དམར་པོ"ཟེར་གྱི་ཡོད། གནམ་དཔྱད་སྔོན་བརྡ་ལས་མངོན་གསལ། ཐེངས་འདིའི་ཟླ་འཛིན་ནི་པེ་ཅིང་དུས་ཚོད་ཟླ་5ཚེས་26ཉིན་གྱི་ཆུ་ཚོད་16དང་སྐར་མ་46ཐོག་ཟླ་བ་ཧྲིལ་འཛིན་ཆགས་འགོ་ཚུགས་རྒྱུ་ཡིན་ཞིང་། སྐབས་དེར་ཟླ་བ་རབ་རིབ་ཏུ་གྱུར་གྱི་ཡོད། ཆུ་ཚོད་17དང་སྐར་མ་45ཐོག་ཟླ་ངོས་ཆ་ཙམ་བཟུང་སྟེ་ཐོག་མའི་ཟླ་འཛིན་འབྱུང་རྒྱུ་རེད། ཆུ་ཚོད་19དང་སྐར་མ་09ཐོག་ཟླ་བ་དང་སའི་གོ་ལ་གཉིས་ཐིག་གཅིག་ཐོག་གནས་ནས་ཟླ་བ་ཧྲིལ་འཛིན་འབྱུང་རྒྱུ་རེད། ཆུ་ཚོད་19དང་སྐར་མ་19ཐོག་ཟླ་བའི་ལྟེ་བ་སའི་གོ་ལའི་ལྟེ་གནས་དང་ཐག་ཉེ་ཤོས་སུ་བསླེབ་རྒྱུ་རེད། ཆུ་ཚོད་19དང་སྐར་མ་28ཐོག་ཟླ་བ་ཡང་བསྐྱར་གསལ་པོར་མངོན་འགོ་ཚུགས་རྒྱུ་རེད། ཆུ་ཚོད་20དང་སྐར་མ་53ཐོག་ཟླ་བའི་རང་གཟུགས་ཕྱིར་མངོན་རྒྱུ་རེད། ཆུ་ཚོད་21དང་སྐར་མ་51ཐོག་ཟླ་འཛིན་ཡོངས་སུ་མཇུག་བསྒྲིལ་རྒྱུ་རེད། ཟླ་འཛིན་གྱི་གོ་རིམ་ཡོངས་ལ་དུས་ཡུན་ཆུ་ཚོད་5དང་སྐར་མ་5འགོར་རྒྱུ་ཡིན་ཞིང་། དེའི་ཁྲོད་དུ་ཟླ་བའི་རང་གཟུགས་གྲིབ་པའི་དུས་ཡུན་ཆུ་ཚོད་3དང་སྐར་མ་8ཡིན། རང་རྒྱལ་གྱི་བོད་ལྗོངས་ཀྱི་ནུབ་རྒྱུད་དང་ཤིན་ཅང་གི་ནུབ་རྒྱུད་ཕུད། ས་ཁུལ་གཞན་ནས་"ཟླ་འཛིན་ཤར་བ"མཐོང་ཐུབ། ཤར་ཕྱོགས་སུ་ཐག་ཉེ་བའི་ས་ཁུལ་རྣམས་ནས་ཟླ་འཛིན་ཆ་ཚང་བ་མཐོང་ཐུབ་པ་མ་ཟད། ཟླ་འཛིན་གྱི་དུས་ཡུན་ཡང་གཞན་ལས་རིང་བ་ཡོད། སྐབས་འགྲིག་པ་ཞིག་ལ། ཐེངས་འདིའི་ཟླ་བ་ཧྲིལ་འཛིན་བྱེད་དུས་ཀྱི་ཟླ་བ་དེ་དུས་མཚུངས་སུ་ད་ལོའི"ཉ་གང་ཟླ་བ"ཁྲོད་ཀྱི་ཟླ་བ་ཆེ་ཤོས་དེ་ཡིན་ལ། ཀུན་གྱིས་བློ་ངོར་ཡོད་པའི་"ཆེས་ཆེ་བའི་ཉ་གང་ཟླ་བ"ཡང་ཡིན། གནམ་དཔྱད་རིག་པས་གནད་འཁེལ་བའི་འདེད་རྩིས་བྱས་པར་གཞིགས་ན། ཚེས་26ཉིན་གྱི་ཆུ་ཚོད་10ཐོག་ཟླ་བ་ཉིད་སའི་གོ་ལ་དང་བར་ཐག་ཉེ་ཤོས་སུ་སླེབས་ཀྱི་ཡོད་དེ། སྐབས་དེར་ཟླ་བ་དང་སའི་གོ་ལའི་བར་ཐག་སྟོང་སྨི་ཁྲི་35.7ཡོད་ཅིང་། ཟླ་བ་དང་སའི་གོ་ལའི་ཆ་སྙོམས་བར་ཐག་སྟོང་སྨི་ཁྲི་38.46དང་བསྡུར་ན་སྟོང་སྨི་ཁྲི་2.7ཐག་ཉེ་རུ་ཕྱིན་ཡོད་པ་དང་། ཟླ་བ་ཧྲིལ་བོ་དེ་ལོ་ཧྲིལ་བོའི་ནང་སའི་གོ་ལ་དང་བར་ཐག་ཆེས་ཉེ་བའི་དུས་ཚོད་དེ་རེད། སྐབས་དེའི་ཟླ་བའི་ཚངས་ཐིག་ཆེས་རིང་བ་སྟེ་ཕལ་ཆེར་ཟུར་སྐར་33.46ཡོད། ཚེས་26ཉིན་གྱི་ཆུ་ཚོད་19དང་སྐར་མ་14ཐོག་ཟླ་བ་ཉ་གང་བར་གྱུར་རྒྱུ་རེད། གསར་འགོད་པས་ཤེས་རྟོགས་བྱུང་བར་གཞིགས་ན། གལ་ཏེ་ཐེངས་འདིའི་ཟླ་འཛིན་མཐོང་མ་སོང་ན། ཐེངས་རྗེས་མའི་རང་རྒྱལ་ཀྱི་མངའ་ཁོངས་ནས་ཟླ་བ་ཧྲིལ་འཛིན་མཐོང་བའི་དུས་ཚོད་ནི་2022ལོའི་ཟླ་11ཚེས་8ཉིན་ཡིན་པ་དང་། དེའི་ཐེངས་རྗེས་མའི་ཟླ་བ་ཧྲིལ་འཛིན་མཐོང་བའི་དུས་ཚོད་ནི་2025ལོའི་ཟླ་9ཚེས་8ཉིན་ཡིན་པ་རེད། 
མི་དམངས་དྲ་བའི་འཕྲིན། ཟླ་2ཚེས་10ཉིན་གློག་འཕྲིན་འབྱོར་གསལ། འགག་སྒོ་ལས་ཁུངས་ནས་བསྡོམས་རྩིས་བརྒྱབ་པར་གཞིགས་ན། ཟླ་བ་དང་པོའི་ནང་རང་རྒྱལ་གྱི་ཕྱིར་གཏོང་ནང་འདྲེན་གྱི་སྤྱི་འབོར་མི་དམངས་ཤོག་སྒོར་དུང་ཕྱུར་ཁྲི་2.18ཟིན་པ་དེ་ན་ནིང་གི་དུས་མཚུངས་ལས་19.6%འཕར་བ་དེའི་ནང་ཕྱིར་གཏོང་བྱེད་ཚད་སྒོར་དུང་ཕྱུར་ཁྲི་1.27ཟིན་ནས་15.9%འཕར་བ་དང་ནང་འདྲེན་བྱེད་ཚད་སྒོར་དུང་ཕྱུར་9111.7ཟིན་ནས་25.2%འཕར་ཡོད། ཚོང་དོན་གྱི་གཏོང་མང་ཡོང་ཉུང་གི་ཧེ་བག་སྒོར་དུང་ཕྱུར་3545.3ཟིན་ནས་2.7%ཉུང་དུ་ཕྱིན་ཡོད། འགག་སྒོ་སྤྱི་ཁྱབ་ཧྲུའུ་ཡིས་དུས་མཚུངས་སུ་ཁྱབ་བསྒྲགས་བྱས་པར་གཞིགས་ན། ཟླ་བ་དང་པོར་ཀྲུང་གོའི་ཕྱི་ཕྱོགས་ཚོང་དོན་གྱི་ཕྱིར་གཏོང་སྟོན་གྲངས་39ཟིན་པ་དེ་ན་ནིང་ཟླ་བ་བཅུ་གཉིས་པ་དང་བསྡུར་ན་1.6འཕར་ཡོད། ཆོད་སྡོམ་རགས་ཙམ་བྱས་ན། 2017ལོའི་དུས་ཚིགས་གཉིས་པའི་དུས་འགོར་རང་རྒྱལ་གྱི་ཕྱིར་གཏོང་གནོན་ཤུགས་ཆུང་དུ་འགྲོ་རེ་ཡོད། དེའི་ནང་དྲ་བའི་ཐོག་གི་བརྟག་དཔྱད་འདྲི་ཤོག་གི་གྲངས་གཞི་ལས་མངོན་པར། ཟླ་བ་དང་པོར་རང་རྒྱལ་གྱི་ཕྱིར་གཏོང་སྤྱི་གཉེར་བའི་སྟོན་གྲངས་41.5ཟིན་པ་དེ་ཟླ་བ་གོང་མ་ལས་2.1འཕར་ཡོད་པ་དང་ཕྱིར་གཏོང་གི་མངགས་ཐོ་མང་དུ་འགྲོ་བ་དང་སྤྱི་གཉེར་བའི་ཡིད་ཆེས་རྟོན་གྲངས་2དང་3.7ནས་43.9དང་47.2བར་སོ་སོ་འཕར་ཡོད། ཕྱིར་གཏོང་ཁེ་ལས་ཀྱི་ཕྱོགས་བསྡུས་མ་གནས་སྟོན་གྲངས་1.1ནས་22.8བར་ཆག་ཡོད་པ་རེད། 
མི་དམངས་དྲ་བའི་འཕྲིན། ཟླ་6ཚེས་12ཉིན། ནོར་སྲིད་པུས་ཡོངས་བསྒྲགས་བྱས་པའི་གྲངས་གཞི་གསར་ཤོས་ལས་མངོན་པར། ཟླ་བ་ལྔ་པར་རྒྱལ་ཡོངས་ཀྱི་སྤྱིར་བཏང་གི་སྤྱི་པའི་སྔོན་རྩིས་ཡོང་འབབ་སྒོར་དུང་ཕྱུར་16073ཟིན་པ་དེ་དུས་མཚུངས་ལས་3.7%འཕར་ཡོད། ཟླ་བ་དང་པོ་ནས་ལྔ་པ་བར་རིམ་རྩིས་བྱས་ན་རྒྱལ་ཡོངས་ཀྱི་སྤྱིར་བཏང་གི་སྤྱི་པའི་སྔོན་རྩིས་ཡོང་འབབ་སྒོར་དུང་ཕྱུར་77224ཟིན་པ་དེ་དུས་མཚུངས་ལས་10%འཕར་ཡོད། ནོར་སྲིད་གཏོང་སྒོའི་གནས་ཚུལ་ལ་བལྟས་ན། ཟླ་བ་དང་པོ་ནས་ལྔ་པ་བར་རིམ་རྩིས་བྱས་ན་རྒྱལ་ཡོངས་ཀྱི་སྤྱིར་བཏང་གི་སྤྱི་པའི་སྔོན་རྩིས་གཏོང་སྒོ་སྒོར་དུང་ཕྱུར་76467ཟིན་པ་དེ་དུས་མཚུངས་ལས་14.7%འཕར་བ་དང་དེའི་ནང་སློབ་གསོའི་ཐད་ཀྱི་གཏོང་སྒོ་སྒོར་དུང་ཕྱུར་11347ཟིན་པ་དེ་14.3%འཕར་བ་དང་། ཚན་རྩལ་ཐད་ཀྱི་གཏོང་སྒོ་སྒོར་དུང་ཕྱུར་2032ཟིན་པ་དེ་25.9%འཕར་བ། རིག་གནས་ལུས་རྩལ་དང་སྨྱན་སྦྱོར་ཐད་ཀྱི་གཏོང་སྒོ་སྒོར་དུང་ཕྱུར་934ཟིན་པ་དེ་7.7%འཕར་བ། སྤྱི་ཚོགས་འགན་ལེན་དང་ལས་ཞུགས་ཐད་ཀྱི་གཏོང་སྒོ་སྒོར་དུང་ཕྱུར་11791ཟིན་པ་དེ་21.2%འཕར་བ། སྨན་བཅོས་འཕྲོད་བསྟེན་དང་འཆར་ལྡན་བུ་བཙའི་ཐད་ཀྱི་གཏོང་སྒོ་སྒོར་དུང་ཕྱུར་6454ཟིན་པ་དེ་17.6%འཕར་བ་བཅས་རེད། 
མི་དམངས་དྲ་བའི་འཕྲིན། ཨ་རིའི་འཇིག་རྟེན་འཕུར་སྐྱོད་ཅུས་(NASA)ཀྱི་ཟླ་བའི་གོ་ལ་རྩད་ཞིབ་ཐིག་ལེན་འཁོར་ལམ་འཕུར་སྐྱོད་འཕྲུལ་ཆས་ཀྱིས་དེ་ཉིད་ཟླ་བ་གོ་ལར་བསྐོར་བའི་འཁོར་ལམ་དུ་འཕུར་སྐྱོད་བྱེད་པའི་དམིགས་བསལ་གྱི་གནས་ཡུལ་ལེགས་འཛིན་བྱས་ནས་"སའི་གོ་ལ་ནི་ཟླ་བ་གོ་ལ་ནས་འཆར་ཡོང་བའི་"སྣང་ཚུལ་ཞིག་པར་དུ་བླངས་ཡོད་ཅིང་། མཉམ་སྒྲིག་བྱས་པའི་པར་རིས་དེའི་ཐོག་ནས་སའི་གོ་ལ་དེ་ཟླ་བ་གོ་ལའི་གནམ་ས་འབྲེལ་མཚམས་ནས་འཆར་ཡོང་བའི་སྣང་ཚུལ་མཐོང་ཐུབ་པ་རེད། 
མི་དམངས་དྲ་བའི་འཕྲིན། ཉིན་ཤས་གོང་ལྷ་ས་གྲོང་ཁྱེར་གྲོང་ཁྱེར་འཛུགས་སྐྲུན་མ་འཇོག་གཉེར་སྐྱོང་ཚད་ཡོད་ཀུང་སིའི་ལྟ་ཞིབ་ལྷན་ཚོགས་ཀྱི་དེ་སྔའི་ཀྲུའུ་ཞི་ཟླ་བ་ཚེ་རིང་（ཁྲུའུ་རིམ་པ་རྒན་པ）གིས་ལྐོག་རྔན་ལེན་པའི་ཉེས་གསོག་དོགས་ཡོད་གྱོད་གཞི་དེ་ལྷ་ས་གྲོང་ཁྱེར་མི་དམངས་ཞིབ་དཔྱོད་ཁང་གིས་ཁྲིམས་ལྟར་ལྷ་ས་གྲོང་ཁྱེར་འབྲིང་རིམ་མི་དམངས་ཁྲིམས་ཁང་ལ་གཞུང་གཏུག་བརྒྱབ་པ་རེད། ཞིབ་དཔྱོད་ལས་ཁུངས་ཀྱིས་ཞིབ་བཤེར་ཞུ་གཏུག་བྱེད་པའི་དུས་མཚམས་སུ་ཁྲིམས་ལྟར་ཞུ་སྦྱོར་ཕྱི་མ་བ་ཟླ་བ་ཚེ་རིང་ལ་ཡོད་པའི་ཞུ་གཏུག་དབང་ཆ་གསལ་བཤད་བྱས་པ་མ་ཟད། ཁྲིམས་ལྟར་ཞུ་སྦྱོར་ཕྱི་མ་བའི་དག་འབུད་བྱེད་མཁན་གྱི་བསམ་འཆར་ཡང་ཉན་པ་རེད། ལྷ་ས་གྲོང་ཁྱེར་མི་དམངས་ཞིབ་དཔྱོད་ཁང་གིས་ཞུ་གཏུག་བྱས་དོན། ཞུ་སྦྱོར་ཕྱི་མ་བ་ཟླ་བ་ཚེ་རིང་གིས་ལྷ་ས་གྲོང་ཁྱེར་སྙེ་མོ་རྫོང་ཆུ་བེད་ཅུས་ཀྱི་ཅུས་ཀྲང་དང་། རྫོང་མི་དམངས་སྲིད་གཞུང་གི་རྫོང་དཔོན་གཞོན་པ། ལྷ་ས་གྲོང་ཁྱེར་གྱི་གྲོང་ཁྱེར་འཛུགས་སྐྲུན་མ་འཇོག་གཉེར་སྐྱོང་ཚད་ཡོད་ཀུང་སིའི་ཏང་ཨུད་ཀྱི་ཨུ་ཡོན་དང་། སྤྱི་ཁྱབ་ཅིང་ལི་གཞོན་པ། ལྟ་ཞིབ་ལྷན་ཚོགས་ཀྱི་ཀྲུའུ་ཞི་བཅས་ཀྱི་གོ་གནས་བཟུང་སྐབས་ལས་གནས་ཐོག་གི་སྟབས་བདེར་བརྟེན་ནས་མི་གཞན་ལ་ཁེ་ཕན་གཉེར་བ་དང་ཁྲིམས་འགལ་ངང་མི་གཞན་གྱི་རྒྱུ་ནོར་བླངས་ནས་གྲངས་འབོར་ལྷག་པར་ཆེ་རིགས་ལ་ཁྲིམས་ལྟར་ལྐོག་རྔན་ལེན་པའི་ཉེས་པ་བསགས་པར་བརྩིས་ནས་དེའི་ཉེས་དོན་འགན་འཁྲི་བདའ་འདེད་གཏོང་དགོས། 
མི་དམངས་དྲ་བའི་འཕྲིན། ནོར་སྲིད་པུས་ཁྱབ་བསྒྲགས་བྱས་པའི་གྲངས་གཞི་གསར་ཤོས་ལས་མངོན་པར། ཟླ་བ་དང་པོ་ནས་བཅུ་པའི་བར་རྒྱལ་ཡོངས་ཀྱི་གཞུང་ཁོངས་དང་གཞུང་ཁོངས་མ་རྐང་ཚོད་འཛིན་ཁེ་ལས་འཁོར་རྒྱུག་བྱེད་ཚུལ་ལེགས་ཤིང་། གཉེར་སྐྱོང་ཡོང་འབབ་ཟླ་བ་དྲུག་པར་ལོ་གོང་མའི་དུས་མཚུངས་ལས་འཕར་བའི་གནས་ཚུལ་ཐོག་མར་ཐོན་ཚུན། འཕར་ཚད་མུ་མཐུད་མཐོ་རུ་སོང་བ་དང་ཟླ་བ་འདིར་ལོ་གོང་མའི་དུས་མཚུངས་ལས་འཕར་བའི་གནས་ཚུལ་ཐོག་མར་ཐོན་ཡོད་པ་རེད། ཟླ་བ་དང་པོ་ནས་བཅུ་པའི་བར་གཞུང་ཁོངས་ཁེ་ལས་ཀྱི་གཉེར་སྐྱོང་ཡོང་འབབ་བསྡོམས་གྲངས་སྒོར་དུང་ཕྱུར་367398.3ཟིན་པ་དེ་ལོ་གོང་མའི་དུས་མཚུངས་ལས་1.5%འཕར་བ་དང་། གཞུང་ཁོངས་ཁེ་ལས་ཀྱི་ཁེ་སྤོགས་བསྡོམས་གྲངས་སྒོར་དུང་ཕྱུར་19196.5ཟིན་པ་དེ་ལོ་གོང་མའི་དུས་མཚུངས་ལས་0.4%འཕར་ཡོད། (1)ཀྲུང་དབྱང་ཁེ་ལས་ཀྱི་ཡོང་འབབ་སྒོར་དུང་ཕྱུར་13134.3ཟིན་པ་དེ་ལོ་གོང་མའི་དུས་མཚུངས་ལས་3.9%ཆག་ཡོད། (2)ས་གནས་གཞུང་ཁོངས་ཁེ་ལས་ཀྱི་ཡོང་འབབ་སྒོར་དུང་ཕྱུར་6062.2ཟིན་པ་དེ་ལོ་གོང་མའི་དུས་མཚུངས་ལས་11%འཕར་ཡོད་པ་རེད། 
མི་དམངས་དྲ་བའི་འཕྲིན། ཉེ་ཆར་ཨ་རིའི་འཇིག་རྟེན་འཕུར་སྐྱོད་ཅུས་ཀྱིས་ཨ་པོ་ལུའོ་འཕུར་གྲུ་ཟླ་བ་གོ་ལར་བསྐྱོད་པའི་སྐབས་ཀྱི་ཨ་པོ་ལུའོ་འཕུར་གྲུ་སོ་སོས་འཇིག་རྟེན་ཁམས་སུ་པར་དུ་བླངས་པའི་ངོ་མཚར་ཆེ་བའི་པར་རིས་དག་ཡོངས་བསྒྲགས་བྱས་ཏེ་མི་རྣམས་ལ་ཆེས་སྔ་བའི་འཇིག་རྟེན་འཕུར་སྐྱོད་པ་ཚོས་བར་སྣང་དུ་ལས་ཀ་བྱས་པ་དང་འཚོ་བ་བསྐྱལ་བའི་གནས་ཚུལ་བསྟན་པ་རེད། རྒྱུས་ལོན་བྱུང་བ་ལྟར་ན། ཐེངས་འདིར་ཁྱབ་བསྒྲགས་བྱས་པའི་པར་རིས་12000ལས་བརྒལ་ཞིང་། དེའི་ནང་ཨ་པོ་ལུའོ་འཕུར་གྲུ་ཟླ་བ་གོ་ལར་བསྐྱོད་པའི་སྐབས་འཕུར་སྐྱོད་པ་ཚོས་ཨ་ར་གཞར་བ་དང་། ཟ་མ་བཟའ་བ། ཟླ་བ་གོ་ལའི་ངོས་ཀྱི་བྲག་རྡོ་འཚོལ་བསྡུ་བྱེད་པ། འཇིག་རྟེན་འཕུར་སྐྱོད་འཕྲུལ་ཆས་ཞིག་གསོ་བྱེད་པ་སོགས་དུས་རྒྱུན་འཚོ་བ་དང་ལས་སྒྲུབ་པར་རིས་འདུས་ཡོད་པརེད། འཇིག་རྟེན་འཕུར་སྐྱོད་འཕྲུལ་ཆས་དང་། འཇིག་རྟེན་འཕུར་སྐྱོད་པ། ཟླ་བ་གོ་ལའི་ངོས། སའི་གོ་ལ་སོགས་གང་ཞིག་ཡིན་ཡང་ཚང་མ་པར་དུ་ལེན་ཡུལ་དུ་གྱུར་ཅིང་། པར་རིས་འདི་ཚོས་ཟླ་བ་གོ་ལར་བསྐྱོད་པའི་བྱ་རིམ་ཁྲོད་ཀྱི་སྤྱི་ཚོགས་ཀྱི་སྣང་ཚུལ་སྣ་ཚོགས་སྔར་ལས་ཕུན་སུམ་ཚོགས་པ་བསྟན་པ་རེད། 【10】【11】【12】
མི་དམངས་དྲ་བའི་འཕྲིན། ཉེ་ཆར། ཨུ་རུ་སུའི་"གསར་འགྱུར་ཚགས་པར་"ཐོག་གནས་ཚུལ་སྤེལ་བར། ཨུ་རུ་སུའི་འཇིག་རྟེན་འཕུར་སྐྱོད་ཚོགས་པ་ཀུང་སིའི་ཀྲུང་དབྱང་འཕྲུལ་ཆས་བཟོ་སྐྲུན་ཞིབ་འཇུག་སུའོ་ཡི་གསར་འགྱུར་ཁྲུའི་ཁྲུའུ་ཀྲང་ཨའོ་ལི་ཅ·ཀྲ་ལུའོ་ཝས་ཞིབ་འཇུག་སུའོ་དེས་ཟླ་བ་གོ་ལའི་རྒྱུན་སྡོད་རྟེན་གཞི་བསྐྲུན་རྒྱུར་ཞིབ་འཇུག་བྱེད་བཞིན་ཡོད་ཅེས་བཤད། དོན་དངོས་ཐོག་ཟླ་བ་གོ་ལར་རྟེན་གཞི་བསྐྲུན་པའི་འཆར་གཞི་དེ་དུས་རབས་གོང་མའི་ལོ་རབས་དྲུག་ཅུ་བདུན་ཅུའི་ནས་འགོ་བཙུགས་ཡོད། སྐབས་དེ་དུས་སུའུ་ལེན་གྱིས་ཟླ་བ་གོ་ལའི་ངོས་ལ་བརྟག་དཔྱད་ཡུན་རིང་བྱས་ཡོད། མིག་སྔར་ཟླ་བ་གོ་ལའི་འཆར་གཞིར་ནོར་སྲིད་ཀྱི་དཀའ་ངལ་འཕྲད་ཀྱང་། 2030ལོའི་རྗེས་ཟླ་བ་གོ་ལའི་རྟེན་གཞི་བསྐྲུན་རྒྱུའི་འཆར་གཞི་དེ་ཨུ་རུ་སུའི་འཇིག་རྟེན་འཕུར་སྐྱོད་འཐབ་ཇུས་ཀྱི་དམིགས་ཚད་གྲས་ཤིག་ཡིན། མིག་སྔར་ཨུ་རུ་སུའི"ནུས་རྒྱུ"མེ་ཤུཌ་འཕུར་མདེལ་འཇིག་རྟེན་འཕུར་སྐྱོད་ཀུང་སི་དང་ཀྲུང་དབྱང་འཕྲུལ་ཆས་བཟོ་སྐྲུན་ཞིབ་འཇུག་སུའོ་སིས་འཆར་འགོད་ལས་དོན་སྒྲུབ་བཞིན་ཡོད་པ་དང་། ཟླ་བ་གོ་ལའི་རྒྱུན་སྡོད་རྟེན་གཞིའི་གྲངས་གཞི་ཁག་གཅིག་གཏན་འཁེལ་བྱས་ཟིན་ཡོད། འཕྲིན་སྤེལ་ནང་ཀྲ་ལུའོ་ཝས་ཨུ་རུ་སུས་ཟླ་བ་གོ་ལའི་ཐོག་མི་གྲངས་12གཤོང་བའི་རྟེན་གཞི་ཞིག་སྐྲུན་རྩིས་ཡོད་པ་རེད་ཅེས་བཤད། 
གནམ་རིག་ཚན་རིག་ཁྱབ་སྤེལ་རིགས་གཅིག་མཁས་པས་ངོ་སྤྲོད་བྱས་པ་ལྟར་ན། ཟླ་༥ཚེས་༢༦ཉིན། ཟླ་བ་ཧྲིལ་འཛིན་དང་ཟླ་བའི་དཀྱིལ་འཁོར་ཆེན་པོ་མཁའ་དབྱིངས་སུ་འཆར་རྒྱུ་རེད། སྐབས་དེར་གནམ་གཤིས་ཡག་པོ་ཡོད་ཚེ་རང་རྒྱལ་གྱི་ས་ཆ་མང་པོ་ནས་ཟླ་བའི་དཀྱིལ་འཁོར་དམར་ལ་ཆེ་བ་ཞིག་མཐོང་ཐུབ་རྒྱུ་རེད། ཐན་ཅིན་གྲོང་ཁྱེར་གནམ་རིག་རིག་གཞུང་ལྷན་ཚོགས་ཀྱི་ལས་འཛིན། ཐན་ཅིན་ཚན་རྩལ་ཁང་གནམ་རིག་ཚན་རྩལ་ཁྱབ་སྤེལ་གྱི་རིགས་གཅིག་མཁས་ཅན་སུང་ཡོན་ཡོན་གྱིས་ཟླ་འཛིན་ལ་ཟླ་བ་ཕྱེད་འཛིན་དང་ཟླ་བ་ཆ་འཛིན། ཟླ་བ་ཧྲིལ་འཛིན་བཅས་ཡོད་ཅིང་། དེའི་ནང་ཟླ་བ་ཧྲིལ་འཛིན་གསལ་ཤོས་དང་སྙིང་རྗེ་ཤོས་རེད་ཅེས་བརྗོད་པ་རེད། ཟླ་བ་ཧྲིལ་འཛིན་ཆགས་པའི་བརྒྱུད་རིམ་ཁྲོད། ཟླ་འཛིན་བྱུང་བའི་ཐོག་མའི་སྐད་ཅིག་མ་དང་ཟླ་འཛིན་མཇུག་བསྒྲིལ་མ་ཐག་གི་བར་མཚམས་དེར། ཟླ་བའི་གོ་ལ་མི་རྣམས་ཀྱི་མཐོང་སྣང་ནས་ཡལ་མི་སྲིད་ལ། དུས་དེར་ཟླ་བ་ཟངས་མདོག་ལ་གྱུར་བ་དེར་མི་རྣམས་ཀྱིས་ཟླ་བའི་དཀྱིལ་འཁོར་དམར་པོ་ཟེར་གྱི་ཡོད། གནམ་རིག་སྔོན་བརྡ་ལྟར་ན། ཟླ་༥ཚེས་༢༦ཉིན་གྱི་ཕྱི་དྲོའི་ཆུ་ཚོད་༥དང་སྐར་མ་༤༦ཐོག་ཟླ་བ་ཧྲིལ་འཛིན་ཆགས་འགོ་ཚུགས་རྒྱུ་ཡིན་ཞིང་། སྐབས་དེར་ཟླ་བ་རབ་རིབ་ཏུ་གྱུར་གྱི་ཡོད། ཕྱི་དྲོའི་ཆུ་ཚོད་༥དང་སྐར་མ་༤༥སྟེང་ཟླ་བའི་ཆ་ཙམ་བཟུང་སྟེ་ཐོག་མའི་ཟླ་འཛིན་བྱུང་རྒྱུ་རེད། ཕྱི་དྲོའི་ཆུ་ཚོད་༧དང་སྐར་མ་༩སྟེང་ཟླ་བའི་གོ་ལ་དང་སའི་གོ་ལ་གཉིས་ཐིག་གཅིག་ཐོག་གནས་ནས་ཟླ་བ་ཧྲིལ་འཛིན་བྱུང་རྒྱུ་རེད། ཆུ་ཚོད་༧དང་སྐར་མ་༡༩སྟེང་ཟླ་བའི་གོ་ལའི་ལྟེ་བ་སའི་གོ་ལའི་ལྟེ་གནས་དང་ཐག་ཉེ་ཤོས་སུ་སླེབས་རྒྱུ་རེད། ཆུ་ཚོད་༧དང་སྐར་མ་༢༨སྟེང་ཟླ་བ་ཡང་བསྐྱར་གསལ་པོར་མངོན་འགོ་ཚུགས་རྒྱུ་རེད། ཆུ་ཚོད་༨དང་སྐར་མ་༥༣སྟེང་ཟླ་བའི་རང་གཟུགས་ཕྱིར་མངོན་རྒྱུ་རེད། ཆུ་ཚོད་༩དང་སྐར་མ་༥༡སྟེང་། ཟླ་འཛིན་ཡོངས་སུ་མཇུག་བསྒྲིལ་རྒྱུ་རེད། ཟླ་འཛིན་གྱི་གོ་རིམ་ཆ་ཚང་ལ་དུས་ཡུན་ཆུ་ཚོད་༥དང་སྐར་མ་༥འགོར་རྒྱུ་ཡིན་ལ། དེ་ལས་ཟླ་བའི་གཟུགས་བརྙན་འགྲིབ་པའི་དུས་ཡུན་ཆུ་ཚོད་༣དང་སྐར་མ་༣ཡིན། རང་རྒྱལ་གྱི་བོད་ལྗོངས་ཀྱི་ནུབ་ཕྱོགས་དང་ཤིན་ཅང་གི་ནུབ་ཕྱོགས་ཕུད། ས་ཁུལ་གཞན་ནས་ཟླ་འཛིན་མཐོང་ཐུབ་ལ། ཤར་ཕྱོགས་སུ་ཐག་ཉེ་བའི་ས་ཁུལ་རྣམས་ནས་ཟླ་བ་ཧྲིལ་འཛིན་གྱི་བརྒྱུད་རིམ་ཆ་ཚང་བ་མཐོང་ཐུབ་པར་མ་ཟད། ཟླ་བ་ཧྲིལ་འཛིན་གྱི་དུས་ཡུན་ཡང་གཞན་ལས་རིང་བ་ཡོད། སྟབས་འགྲིག་པ་ཞིག་ལ་ཐེངས་འདིའི་ཟླ་བ་ཧྲིལ་འཛིན་བྱེད་དུས་ཀྱི་ཟླ་བ་དེ་ལོ་འདིའི་ཉ་གང་ཟླ་བའི་ཁྲོད་ཀྱི་ཟླ་བའི་དཀྱིལ་འཁོར་ཆེས་ཆེ་ཤོས་དེ་ཡིན་ལ། དེ་ནི་ཀུན་ལ་གསལ་ཆ་ཡོད་པའི་གཞན་དང་མི་མཚུངས་པའི་ཟླ་བའི་དཀྱིལ་འཁོར་ཆེན་པོ་དེ་ཡིན། གནམ་རིག་གི་ཡང་དག་པའི་བརྩི་སྟངས་ལྟར་ན། ཚེས་༢༦ཉིན་གྱི་ཆུ་ཚོད་༡༠སྟེང་ཟླ་བའི་གོ་ལ་དེ་སའི་གོ་ལ་དང་བར་ཐག་ཉེ་ཤོས་སུ་བསླེབ་ཀྱི་ཡོད་དེ། སྐབས་དེའི་ཟླ་བ་དང་སའི་གོ་ལའི་བར་ཐག་སྟོང་སྨི་ཁྲི་༣༥.༧ཡོད་ཅིང་། ཟླ་བ་དང་སའི་གོ་ལའི་ཆ་སྙོམས་བར་ཐག་སྟོང་སྨི་ཁྲི་༣༨.༤དང་བསྡུར་ན་སྟོང་སྨི་ཁྲི་༢.༧ཡི་ཉེ་རུ་ཕྱིན་ཡོད་པ་དང་། ཟླ་བའི་གོ་ལ་དེ་ལོ་ཧྲིལ་པོའི་ནང་སའི་གོ་ལ་དང་བར་ཐག་ཉེ་ཤོས་དུས་ཀྱི་དུས་ཚོད་དེ་ཡིན་ཞིང་། སྐབས་དེའི་ཟླ་བའི་ཚངས་ཐིག་ཆེས་རིང་བ་སྟེ་ཕལ་ཆེར་ཟུར་སྐར་༣༣.༤༦ཡོད་ལ། ཚེས་༢༦ཉིན་གྱི་ཆུ་ཚོད་༧དང་སྐར་མ་༡༤སྟེང་ཟླ་བ་ཉ་གང་བར་གྱུར་རྒྱུ་རེད། གསར་འགོད་པས་རྒྱུས་ལོན་བྱུང་བ་ལྟར་ན། གལ་ཏེ་ཐེངས་འདིའི་ཟླ་བ་ཧྲིལ་འཛིན་ལ་བལྟ་མ་ཐུབ་ཚེ། ཐེངས་རྗེས་མའི་རང་རྒྱལ་གྱི་ས་ཁོངས་ནས་ཟླ་བ་ཧྲིལ་འཛིན་མཐོང་བའི་དུས་ཚོད་ནི་༢༠༢༢ལོའི་ཟླ་༡༡པའི་ཚེས་༨ཉིན་ཡིན་པ་དང་། དེའི་ཐེངས་རྗེས་མའི་ཟླ་བ་ཧྲིལ་འཛིན་མཐོང་བའི་དུས་ཚོད་ནི་་༢༠༢༥ལོའི་ཟླ་༩ཚེས་༨ཉིན་ཡིན་པ་རེད། རྩོམ་སྒྲིག་པ། སྣང་རྡོར། རྩོམ་སྒྲིག་པ། སྣང་རྡོར། 
སྤྱི་ཟླ༡༡པའི་ཚེས༡༤ཉིན་གྱི་དགོང་མོར། ལོ་ངོ་༦༨ནང་ཚུན་ཀྱི་ཆེས་ཆེ་བའི་ཟླ་བའི་གཟུགས་དབྱིབས་དེ་དགུང་ཨ་སྔོན་དབྱིངས་སུ་འཆར་བ་རེད། གནམ་དཔྱད་རིག་པ་དང་པར་ལེན་ལ་དགའ་བའི་ལྷ་སའི་གྲོང་མི་དང་ཡུལ་སྐོར་བ་ཚོས་ལྕགས་པོ་རིའི་ཡུལ་ལྗོངས་སྟེགས་བུ་སོགས་ནས་ཟླ་བར་བལྟ་ཞིང་པར་ལེན་བྱས་ཡོད། ཤེས་རྟོགས་བྱུང་བར་གཞིགས་ན། འདི་ནི་དུས་རབས་ཉེར་གཅིག་པའི་ནང་ཟླ་བ་དང་ས་གོ་ལའི་བར་ཐག་ཉེ་ཤོས་ཀྱི་ཉ་གང་ཟླ་བ་དེ་ཡིན། རྒྱུན་ལྡན་གྱི་ཉ་གང་ཟླ་བ་ལས་བརྒྱ་ཆ༡༤ཆེ་བར་མངོན་པ་དང་། གསལ་ཚད་བརྒྱ་ཆ༣༠ཡིས་མཐོ་བ་ཡོད། ཨ་རིའི་རྒྱལ་ཁབ་ཀྱི་མཁའ་སྐྱོད་འཇིག་རྟེན་འཕུར་གྲུ་ཅུད་ནས་ཞིབ་བརྩིས་བྱས་པར་གཞིགས་ན། ད་ཐེངས་ཚད་བརྒལ་ཟླ་བ་མཐོང་མ་ཐུབ་པ་ཚོས་ལོ་ངོ་༡༨ཀྱི་རྗེས་སུ་མ་གཏོག་ཟླ་བ་དེ་དང་འདྲ་བ་ཞིག་སླར་མཐོང་ཐབས་བྲལ་ཞེས་བཤད་ཡོད།། 
མི་དམངས་དྲ་བའི་འཕྲིན། འདི་ལོ་ཚུན་ས་ཁུལ་ཁག་དང་སྡེ་ཚན་ཁག་གིས་ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་འཐབ་ཇུས་བཀོད་སྒྲིག་ལག་བསྟར་ནན་པོ་བྱས་ཏེ་བདེ་འཇགས་ཐོན་སྐྱེད་འགན་འཁྲི་དོན་འཁྱོལ་ནན་པོ་བྱས་ནས་ལས་འཛོལ་ཚབས་ཆེན་དང་ཆེས་ཚབས་ཆེན་མ་ཐོན་གཏན་འགོག་མཐའ་གཅིག་ཏུ་བྱས་པས། བདེ་འཇགས་ཐོན་སྐྱེད་དུས་བབ་རྒྱུན་མཐུད་བརྟན་ལྷིང་ལ་སྐུལ་འདེད་བཏང་ཡོད། རྒྱལ་ཁབ་བདེ་འཇགས་ལྟ་སྐུལ་སྤྱི་ཁྱབ་ཅུས་ཀྱི་བསྡོམས་རྩིས་གཞིར་བཟུང་། འདི་ལོའི་ཟླ་བ་དང་པོ་ནས་ཟླ་བ་བཞི་པ་བར་རྒྱལ་ཡོངས་སུ་ཐོན་སྐྱེད་བདེ་འཇགས་ལས་འཛོལ་སྣ་ཚོགས་ཐེངས་14405ཐོན་པའི་ནང་ལས་འཛོལ་ཚབས་ཆེན་ཐེངས་207ཐོན་པ་དེ་དུས་མཚུངས་ལས་25.4%དང་2.4%སོ་སོར་ཆག་པ་དང་དམིགས་བསལ་ལས་འཛོལ་ཚབས་ཆེན་གཅིག་ཀྱང་ཐོན་མེད། བཟོ་སྐྲུན་ལས་རིགས་དང་། རྫས་འགྱུར་བཟོ་ལས། བཟོ་ཚོང་ལས་རིགས། ཆུ་ཐོག་སྐྱེལ་འདྲེན། ཞིང་ལས་འཕྲུལ་ཆས་སོགས་ལས་རིགས་ཁྱབ་ཁོངས་སུ་ལས་འཛོལ་ཚབས་ཆེན་ཐོན་མེད་པའམ་ཡང་ན་ལས་འཛོལ་ཚབས་ཆེན་ཐོན་ཚད་དུས་མཚུངས་ལས་ཆག་པ་རེད། བདེ་འཇགས་ལྟ་སྐུལ་སྤྱི་ཁྱབ་ཅུས་སོགས་འབྲེལ་ཡོད་སྡེ་ཚན་གྱིས་2017ལོའི་བདེ་འཇགས་ཐོན་སྐྱེད་ལས་དོན་གྱི་གཙོ་གནད་ལ་དམིགས་ནས་ལྟ་སྐུལ་དོ་དམ་དང་ཁྲིམས་འཛིན་བྱེད་ཤུགས་ཆེ་རུ་བཏང་སྟེ་བྱེད་ཐབས་ཁག་དོན་འཁྱོལ་བྱ་རྒྱུར་སྐུལ་འདེད་བཏང་ཡོད། ཟླ་བ་བཞི་པའི་ཟླ་མཇུག་བར་ལས་དོན་ཚོགས་ཆུང་ཁག་37ཞིང་ཆེན་(རང་སྐྱོང་ལྗོངས་དང་གྲོང་ཁྱེར་)21གི་ཁེ་ལས་400ལྷག་ཙམ་ལ་མངོན་བཤེར་ལྐོག་ཞིབ་དང་འཕྲལ་སྒྲུབ་ཞིབ་བཤེར་བྱེད་པར་སྔ་རྗེས་སུ་མངགས་པ་དང་། བདེ་འཇགས་ཀྱི་མངོན་མེད་རྐྱེན་ངན་སྣ་ཚོགས་ཁག་2000ལྷག་ཙམ་ཤེས་རྟོགས་དང་ཞིབ་བཤེར་ཐག་གཅོད་བྱས་པ་མ་ཟད། ཁེ་ལས་20ལ་ཐོན་སྐྱེད་བྱེད་མཚམས་འཇོག་དགོས་པ་དང་ཁེ་ལས་351དུས་བཀག་ནང་དག་ཐེར་ཡོ་བསྲང་བྱེད་དགོས་པའི་བཀའ་རྒྱ་བཏང་བ་རེད། ཞིབ་བཤེར་བྱས་པ་བརྒྱུད་ཁེ་ལས་ཀྱི་བདེ་འཇགས་ཐོན་སྐྱེད་ལ་སྔར་བཞིན་བདེ་འཇགས་ཐོན་སྐྱེད་ཀྱི་འགན་འཁྲིའི་ལམ་ལུགས་དོན་འཁྱོལ་མི་བྱེད་པ་དང་། སྒྲིག་འགལ་ཁྲིམས་འགལ་གྱི་ཐོན་སྐྱེད་འཛུགས་སྐྲུན་བྱེད་སྤྱོད་མངོན་གསལ་དོད་པ། ལས་འཛོལ་གྱི་མངོན་མེད་རྐྱེན་ངན་ལ་བཅོས་སྒྲིག་ཚགས་ཚུད་པོ་མ་བྱུང་བ། ཁེ་ལས་ཀྱི་བདེ་འཇགས་དོ་དམ་རྗེས་ལུས་དང་བདེ་འཇགས་ཁྲིམས་འཛིན་གནད་ལ་འཁེལ་པོ་མ་བྱུང་བ་སོགས་ཀྱི་གནད་དོན་ལྷག་ཡོད་པ་རེད། 
མི་དམངས་དྲ་བའི་འཕྲིན། ཚོང་དོན་པུས་ཟླ་11ཚེས་17ཉིན་འཚོགས་པའི་གསར་འགྱུར་ཡོངས་བསྒྲགས་ཀྱི་འཆར་ཅན་ཚོགས་འདུའི་ཐོག་ཚོང་དོན་པུའི་གསར་འགྱུར་མགྲིན་ཚབ་པ་ཧྲེན་ཏན་ཡང་གིས་ངོ་སྤྲོད་བྱས་པར། ཟླ་བ་དང་པོ་ནས་བཅུ་པ་བར་རྒྱལ་ཡོངས་ཀྱི་སྤྱི་ཚོགས་འཛད་སྤྱོད་ཀྱི་སིལ་ཚོང་སྤྱི་འབོར་10.6%འཕར་བ་དེ་དུས་ཚིགས་དང་པོ་ནས་གསུམ་པ་བར་ལས་བརྒྱ་ཆའི་གྲངས་0.1མྱུར་འཕར་བྱུང་ཡོད་པ་རེད། ཧྲེན་ཏན་ཡང་གིས་འདི་ལོ་ནས་བཟུང་རྒྱལ་ནང་གི་འཛད་སྤྱོད་ཁྲོམ་རའི་འཁོར་རྒྱུག་དེ་གཞི་རྩའི་ཆ་ནས་བརྟན་པོ་ཡོད་པ་དང་ཉེ་དུས་འཛད་སྤྱོད་འཕར་ཚད་དེ་བརྟན་པོའི་ངང་འཕར་བའི་རྣམ་པ་མངོན་བཞིན་ཡོད་པ་དང་འཛད་སྤྱོད་ཀྱིས་དཔལ་འབྱོར་འཕར་བའི་ཁྲོད་ཀྱི"བརྟན་ཚུགས་"ཀྱི་ནུས་པ་རྒྱུན་མཐུད་ནས་འདོན་སྤེལ་བྱས་ཡོད། ཟླ་བ་10པར་རྒྱལ་ཡོངས་སུ་སྤྱི་ཚོགས་འཛད་སྤྱོད་དངོས་རྫས་སིལ་ཚོང་སྤྱི་འབོར་སྒོར་དུང་ཕྱུར་2.83ཟིན་པ་དེ་དུས་མཚུངས་ལས་11.0%འཕར་བ་དང་རིན་གོང་གི་རྒྱུ་རྐྱེན་ཕུད་དོན་དངོས་ཐོག་11.0%འཕར་བ་དེ་ཟླ་བ་9པ་ལས་བརྒྱ་ཆའི་གྲངས་0.1དང་0.2སོ་སོར་མྱུར་ཙམ་འཕར་ནས་ཟླ་བ་གསུམ་བསྟུད་མར་འཕར་ཡོད་པ་རེད། ཟླ་བ་10པར་འཛད་སྤྱོད་ཁྲོམ་རའི་ཁྱད་ཆོས་གཙོ་བོ་སྟེ། དྲ་རྒྱའི་འཛད་སྤྱོད་མུ་མཐུད་མྱུར་འཕར་བྱུང་ཞིང་། ཟླ་བ་10པར་ཚོང་དོན་པུས་གཙོ་གནད་ལྟ་ཞིབ་བྱ་ཡུལ་ཁེ་ལས་ཀྱི་དྲ་རྒྱའི་སིལ་ཚོང་བསྡོམས་འབོར་དུས་མཚུངས་ལས་39.9%འཕར་ཏེ་ལོ་གོང་མའི་དུས་མཚུངས་ལས་བརྒྱ་ཆའི་གྲངས་6.5མྱུར་འཕར་བྱུང་བ་དང་ཆེད་ལས་ཚོང་ཁང་དང་། སྒོ་རྩིས་ཚོང་ཁང་། བརྒྱ་ཟོག་ཚོང་ཁང་བཅས་ཀྱི་ཟླ་བ་དེ་གའི་མྱུར་འཕར་བྱེད་ཚད་བརྒྱ་ཆའི་གྲངས་39.8དང་། 32.737.2བཅས་སོ་སོ་ལས་མཐོ་བ་ཡོད་པ་རེད། གྲོང་གསེབ་ཀྱི་འཛད་སྤྱོད་མྱུར་ཙམ་འཕར་ཞིང་། གྲོང་གསེབ་ཀྱི་འཛད་སྤྱོད་དགོས་མཁོ་མྱུར་ཙམ་འཕར་བའི་སྐུལ་ཁྲིད་འོག་ཟླ་བ་10པར་གྲོང་གསེབ་ཀྱི་འཛད་སྤྱོད་12.2%འཕར་བ་དང་ཚོད་རྩིས་བརྒྱབ་པར་གཞིགས་ན། ཟླ་བ་དེ་གའི་སྤྱི་ཚོགས་འཛད་སྤྱོད་དངོས་པོའི་སིལ་ཚོང་སྤྱི་འབོར་འཕར་ནས་ལེགས་སྐྱེས་འབུལ་ཚད་14.9%ཡིན་པ་དེ་ལོ་གོང་མའི་དུས་མཚུངས་ལས་བརྒྱ་ཆའི་གྲངས་0.5འཕར་ཡོད་པ་རེད། རླངས་འཁོར་གྱི་འཛད་སྤྱོད་མང་དུ་འགྲོ་བའི་རྣམ་པ་མངོན་ཞིང་། སྲིད་ཇུས་ཀྱི་ཤུགས་རྐྱེན་དང་ཁྲོམ་རའི་རྙིང་ཚབ་གསར་བརྗེས་ཀྱི་དགོས་མཁོ་འཕར་ནས་སྐུལ་ཁྲིད་བྱས་པར་བརྟེན་ཟླ་བ་10པར་རླངས་འཁོར་ཁྲོམ་རའི་འཛད་སྤྱོད་བྱེད་ཚད་འཕར་ཡོད་པ་རེད། རྩིས་གཞི་བཅད་གྲངས་ཡན་གྱི་རླངས་འཁོར་བྲིན་ཚོང་དེ་དུས་མཚུངས་ལས་7.1%འཕར་བ་དེ་ཟླ་བ་གོང་མ་དང་ལོ་གོང་མའི་དུས་མཚུངས་ལས་བརྒྱ་ཆའི་གྲངས་4.4དང་2.6སོ་སོར་མྱུར་འཕར་བྱུང་ཡོད་པ་བཅས་རེད། 
མི་དམངས་དྲ་བའི་འཕྲིན། ཟླ་བ་ནི་ཕ་ཡུལ་དུ་དེ་བས་གསལ། པར་ལེན་ལ་དགའ་པོ་བྱེད་མཁན་གྱི་ངོས་ནས་བཤད་ན། ཟླ་མཆོད་དུས་ཆེན་ལ་སྤུན་མཆེད་མཉམ་འཛོམས་བྱེད་པ་ཕུད། གལ་ཆེ་ཤོས་ནི་ཟླ་བ་པར་ལེན་བྱ་རྒྱུ་དེ་རེད། དེའི་ཕྱིར་པར་རིས་ཐོག་ནས་ཀྲུང་གོའི་སྡེ་ཁུལ་བརྗོད་ཅེས་པས་ཟླ་མཆོད་དུས་ཆེན་གྱི་སྐབས་སུ་"མཉམ་དུ་ཟླ་བ་པར་དུ་ལེན་"ཞེས་པའི་པར་བླངས་བརྩམས་ཆོས་བསྡུ་རུབ་བྱེད་སྒོ་སྒྲིག་འཛུགས་བྱས་ཤིང་། དྲ་གྲོགས་ཚོས་ཉ་རྒྱས་ཟླ་བ་དང་ས་གནས་མི་འདྲ་བའི་མཛེས་ལྗོངས་པར་དུ་བླངས་པ་རེད། དཀར་གསལ་ཟླ་བ་མཁའ་རུ་འཆར། ཟླ་བ་འདི་དང་མཛེས་ལྗོངས་འདི་ཁྱེད་ཀྱི་ཕ་ཡུལ་ཡིན་ནམ། སྐུ་ཉིད་ད་ལྟ་གང་དུ་གནས་ཡོད་ཀྱང་། ཉ་རྒྱས་ཟླ་བ་མཛེས་ཤོས་ཁྱེད་ལ་ཕུལ་ནས་མཉམ་དུ་ལོངས་སུ་སྤྱོད་དོ།། 【10】【11】【12】【13】
སྤྱི་ཟླ་བཅུ་གཅིག་པའི་ཚེས༢༥ཉིན་གྱི་སྔ་དྲོ། བོད་ལྗོངས་སློབ་ཆེན་སྒྱུ་རྩལ་སློབ་གླིང་དང་བོད་ལྗོངས་མཛེས་རྩལ་མཁས་ཅན་མཐུན་ཚོགས། བོད་ལྗོངས་སྣུམ་ཚོན་རི་མོ་སློབ་ཚོགས། ཆིང་ཧྭ་སློབ་ཆེན་མཛེས་རྩལ་སློབ་གླིང་སྤྱི་ཚོགས་མཛེས་རིག་སློབ་གསོ་ཞིབ་འཇུག་ཁང་བཅས་ཀྱིས་མཉམ་འབྲེལ་ཐོག་གཙོ་གཉེར་བྱས་པའི་ལྷ་ས་ནས་པེ་ཅིང་བར་ཞེས་པའི་ཟླ་བ་བཀྲ་ཤིས་ཀྱི་སྣུམ་ཚོན་རི་མོའི་འགྲེམས་སྟོན་ལྷ་སར་བྱས་པ་རེད། ཤེས་རྟོགས་བྱུང་བར་གཞིགས་ན། ད་ཐེངས་ཀྱི་བརྩམས་ཆོས་འགྲེམས་སྟོན་དེ་འདི་ཟླའི་སྤྱི་ཚེས༣༠ཉིན་བར་རྒྱུན་མཐུད་རྒྱུ་རེད། སྤྱི་ཟླ་བཅུ་གཅིག་པའི་ཚེས༢༥ཉིན་གྱི་སྔ་དྲོ། བོད་ལྗོངས་སློབ་ཆེན་སྒྱུ་རྩལ་སློབ་གླིང་དང་བོད་ལྗོངས་མཛེས་རྩལ་མཁས་ཅན་མཐུན་ཚོགས། བོད་ལྗོངས་སྣུམ་ཚོན་རི་མོ་སློབ་ཚོགས། ཆིང་ཧྭ་སློབ་ཆེན་མཛེས་རྩལ་སློབ་གླིང་སྤྱི་ཚོགས་མཛེས་རིག་སློབ་གསོ་ཞིབ་འཇུག་ཁང་བཅས་ཀྱིས་མཉམ་འབྲེལ་ཐོག་གཙོ་གཉེར་བྱས་པའི་ལྷ་ས་ནས་པེ་ཅིང་བར་ཞེས་པའི་ཟླ་བ་བཀྲ་ཤིས་ཀྱི་སྣུམ་ཚོན་རི་མོའི་འགྲེམས་སྟོན་ལྷ་སར་བྱས་པ་རེད། ཤེས་རྟོགས་བྱུང་བར་གཞིགས་ན། ད་ཐེངས་ཀྱི་བརྩམས་ཆོས་འགྲེམས་སྟོན་དེ་འདི་ཟླའི་སྤྱི་ཚེས༣༠ཉིན་བར་རྒྱུན་མཐུད་རྒྱུ་རེད། སྤྱི་ཟླ་བཅུ་འགྲེམས་སྤེལ་བྱས་པའི་སྣུམ་མཚོན་རི་མོ༡༢༠ལྷག་ཙམ་ཡོད་པ་ཚང་མ་ནི་ཟླ་བ་བཀྲ་ཤིས་ཀྱིས་ལྷ་ས་དང་པེ་ཅིང་ས་གནས་གཉིས་སུ་གསར་རྩོམ་བྱས་པའི་བརྩམས་ཆོས་ཡིན་ཞིང་། བརྩམས་ཆོས་དེ་དག་གི་ཐོག་ནས་ལོ༡༡ནང་ཟླ་བ་བཀྲ་ཤིས་ཀྱིས་འཚོལ་ཞིབ་བྱེད་པའི་ཚེ་སྲོག་གི་མྱོང་ཚོར་དང་། དེ་བཞིན་ཁོང་གིས་རི་མོར་དགའ་ཞེན་དང་རི་མོ་འབྲི་མཚམས་མ་ཆད་པ། དོན་དངོས་ལག་ལེན་ཁྲོད་འཚོལ་ཞིབ་བྱེད་པ་བཅས་ཀྱི་བརྒྱུད་རིམ་གསོན་ཉམས་ལྡན་པའི་ངང་མངོན་ཡོད། ཟླ་བ་བཀྲ་ཤིས་ནི་སྤྱི་ལོ༡༩༧༩ལོར་ཀན་སུའུ་ཞིང་ཆེན་ཏང་ཁྲང་རྫོང་ཤིན་ཁྲེང་ཙེ་བོད་རིགས་ཤང་དུ་སྐྱེས་པ་དང་། ད་ལྟ་བོད་ལྗོངས་སློབ་ཆེན་སྒྱུ་རྩལ་སློབ་གླིང་མཛེས་རྩལ་ཚན་ཁག་ནང་སློབ་འཁྲིད་གནང་བཞིན་ཡོད། སྤྱི་ལོ༢༠༡༨ལོར་ཆིང་ཧྭ་སློབ་ཆེན་མཛེས་རྩལ་སློབ་གླིང་དུ་ཕེབས་པ་དང་ལོ་གཅིག་གི་རིགས་པའི་གཞུང་ལུགས་སློབ་སྦྱོང་དང་ལག་ལེན་འཚོལ་ཞིབ་ཁྲོད། ངོས་འཛིན་དང་ཤེས་རྟོགས་འཕེལ་ཏེ་སྒྱུ་རྩལ་གསར་རྩོམ་གྱི་འདུ་ཤེས་ཀྱང་གནས་བབ་གསར་པ་ཞིག་ཏུ་འཕོས་ཐུབ་པ་བྱུང་ཡོད།། 
འདི་ག་ཚགས་པར་གྱི་གསར་འགོད་པ། ཀྲང་ཝུན། "གྲོང་མི་རྣམས་མགྱོགས་པོ་ཁ་ཁྲོམས་ཤིགང་མེ་གསོད་པར་འགྲོ་ཡི་ཡིན"ཟླ་3ཚེས་31ཉིན་གྱི་ཕྱི་དྲོར། སི་ཁྲོན་ཞིང་ཆེན་ལེང་ཧྲན་དབྱིས་རིགས་རང་སྐྱོང་ཀྲོའུ་མུ་ལི་རྫོང་གི་གདོད་མའི་ནགས་ཚལ་ལ་མེ་སྐྱོན་བྱུང་ནས་དུ་བ་ལང་ལོང་དུ་འཕྱུར། ས་གནས་ས་ཐོག་ཏུ་མེ་གསོད་བཞིན་པའི་རྫོང་ནགས་ཚལ་རྩྭ་ཐང་ཅུས་ཀྱི་ཅུས་ཀྲང་གཡང་ཟླ་བ་མེ་ཤོར་སའི་ལྟེ་གནས་སུ་བསྐྱོད། གཏམ་ངན་གློ་བུར་དུ་ཁྱབ་པ་སྟེ། རླུང་ཤུགས་དང་རླུང་ཕྱོགས་ལ་གློ་བུར་དུ་འགྱུར་ལྡོག་ཕྱིན་ནས་ནགས་ཚལ་གྱི་མེ་སྐྱོན་ཆེ་རུ་ཕྱིན་ཞིང་། གཡང་ཟླ་བ་ཚུད་པའི་ནགས་ཚལ་མེ་གསོད་རུ་མི་27དང་ས་གནས་དེ་གའི་ལས་བྱེད་པ་དང་མང་ཚོགས་3ནགས་ཚལ་མེ་སྐྱོན་ཁྲོད་རྐྱེན་ལམ་དུ་ཤོར་བ་རེད། མུ་ལི་རྫོང་ནི་ས་རྒྱ་ཆེ་ཞིང་མི་འབོར་ཉུང་ཉུང་ཡིན་པ་དང་། སྤྱི་ལེ་ངོས་གྲུ་ཁྲི་1.3ལྷག་ཙམ་ཟིན་པའི་རྫོང་ཁོངས་ཀྱི་ས་ཁྱོན་བཅུ་ཆ་བདུན་ཙམ་ནགས་ཚལ་རེད། ནགས་ཚལ་མེ་སྐྱོན་སྔོན་འགོག་བྱ་ཆེད། རྫོང་ནགས་ཚལ་རྩྭ་ཐང་ཅུས་ཀྱིས་མེ་གསོད་ཡོ་བྱད་དང་ལམ་རྒྱགས་བླུགས་པའི་རྡོག་ཁྲེས་གྲ་སྒྲིག་བྱས་པ་དང་། ཟླ་3ཚེས་30ཉིན་གྱི་དགོང་མོའི་ཆུ་ཚོད་10པའི་གཡས་གཡོན་དུ་ལས་དུས་འཕར་མ་བྱེད་བཞིན་པའི་གཡང་ཟླ་བས་མེ་སྐྱོན་གྱི་གནས་ཚུལ་ཐོས་མ་ཐག་འཕྲལ་དུ་རྡོག་ཁྲེས་ཁུར་ནས་མེ་གསོད་སར་བསྐྱོད་པའི་རླངས་འཁོར་ལ་འཛེགས། "མེ་གསོད་སྐབས་ཁོང་རྟག་ཏུ་འཐབ་ཕྱོགས་མདུན་མར་འགྲོ་གི་ཡོད"ལས་རོགས་ཀ་ལུང་གི་དྲན་ཤེས་སུ་གཟུགས་སྟོབས་ཆེ་བའི་བོད་རིགས་ཕོ་གཞོན་དེ་ནི་ནགས་སྲུང་མེ་ཟོན་གྱི་ལས་དོན་སྒྲུབ་སེམས་ཆེན་པོ་ཡོད་པ་ཞིག་རེད། ཟླ་2ཚེས་10ཉིན། མི་རྣམས་ད་དུང་དཔྱིད་གསར་དུས་ཆེན་གྱི་དགའ་དགའ་སྤྲོ་སྤྲོའི་རྣམ་པར་རོལ་བའི་སྐབས་སུ། མུ་ལི་རྫོང་སན་ཅའོ་ཡ་ཤང་དུ་ནགས་ཚལ་མེ་སྐྱོན་ཐོན་པ་དང་། གཡང་ཟླ་བས་རུ་ཁག་གི་སྣེ་ཁྲིད་དེ་ས་གནས་ས་ཐོག་ཏུ་མེ་གསོད་པར་བསྐྱོད། ཉིན་གཉིས་སོང་རྗེས་ཁོང་ཐང་ཆད་ནས་ཚན་པར་ལོགམར་བསྡད་དེ་འགྱིག་ལྷམ་སེར་པོ་ཕུད་སྐབས་རྐང་པ་གཉིས་ཀའི་རྐང་མཐིལ་ལ་ཆུ་ལྒང་དོན་ནས་ཁྲག་དང་ཆུས་རྐང་ཤུབས་རྦད་དེ་བརླན། ལས་རོགས་ཚོ་ཁོང་ལ་སྙིང་རྗེ་ཐག་ཆོད་ཀྱང་ཁོང་གིས"རི་ཁྲོད་དུ་མེ་གསོད་སྐབས་དངངས་སྐྲག་ཆེན་པོ་སྐྱེས་ནས་དོ་སྣང་མ་བྱུང"ཞེས་གད་མོ་འཚེར་འཚེར་ངང་བཤད། མེ་སྐྱོན་གྱི་གནས་ཚུལ་ཐོས་རིམ་བཞིན་གཡང་ཟླ་བས"ང་ནགས་ཁྲོད་དུ་མེ་གསོད་པར་འགྲོ་ཡི་ཡིན་པས་ཉིན་འགའ་ཤས་སོང་ན་ལོག་ཡོང་གི་ཡིན"ཞེས་ཁ་པར་རྒྱག་ངེས་ཡིན་པ་ནང་མིས་ཤེས་ཀྱི་ཡོད། ཐེངས་ཤིག་ཁོང་བྲེལ་བརྩོན་ཆེན་པོས་ལས་ཀ་བྱེད་སྐབས་བཟའ་ཟླའི་ཁ་པར་ཞིག་འབྱོར་ནས་ཕྲུ་གུ་ས་ཆ་གཞན་དུ་སློབ་གྲྭར་གཏོང་བའི་སྐོར་ལ་གྲོས་བསྡུར་བྱེད་ཀྱི་ཡིན་ཞེས་བཤད། ཁོང་གིས"ང་དངོས་འབྲེལ་འགྲོ་ཐུབ་པ་མི་འདུགབུ་ཆེན་པོ་དེ་འདྲ་ཆགས་པས་སོ་སོ་ཕྱིན་ན་འགྲིག་ཅེས་བཤད"གཞོགས་སུ་ཡོད་པའི་ལས་རོགས་ལིའུ་ཤིན་ལིན་གྱིས་ཁོང་ལ་བུ་ཕྱིར་འགྲོ་ཐེངས་དང་པོ་ཡིན་པས། ཨ་ཕ་ཞིག་གི་ངོས་ནས་བརྗོད་ན་བུ་སྐྱེལ་བར་འགྲོ་དགོས་ངེས་རེད་ཅེས་ཁ་ཏ་བསླབ་བྱ་བྱས། "མཐར་ཁོང་གིས་ཉིན་གསུམ་དགོངས་པ་ཞུས། འོན་ཀྱང་མ་ཐོན་གོང་སླར་ཡང་ལས་འགན་ཞིག་འབྱོར་ནས་བུ་སྐྱེལ་བར་འགྲོ་ཐུབ་མེད"ཅེས་ལིའུ་ཤིན་ལིན་གྱིས་བཤད། ཟླ་3ཚེས་30ཉིན་གྱི་དགོང་མོར། ལིའུ་ཤིན་ལིན་དང་གཡང་ཟླ་བ་ལས་དུས་འཕར་མ་མཉམ་དུ་བྱས། ཡིག་ཆ་ཞིག་ལ་ཞིབ་བསྡུར་བྱེད་སྐབས་སླར་ཡང་མེ་སྐྱོན་ཐོན་པའི་གནས་ཚུལ་ཞིག་འབྱོར། "མ་གཞི་བྱས་ན་ཁོང་འགྲོ་དགོས་མེད། འོན་ཀྱང་མེ་སྐྱོན་ཐོན་ཡུལ་གྱི་ཁོར་ཡུག་ལ་ཁོང་རྒྱུས་མངའ་ཆེན་པོ་ཡོད་པས་འཕྲལ་དུ་རང་ཉིད་འགྲོ་བའི་རེ་ཞུ་བྱས"གཡང་ཟླ་བ་མ་ཐོན་གོང་གི་གནས་ཚུལ་ལིའུ་ཤིན་ལིན་གྱིས་བརྗེད་པར་དཀའ་བ་ཞིག་ཡིན་པ་སྟེ"ཁོང་གིས་རྡོག་ཁྲེས་ཁུར་ནས་ཕྱིར་འགྲོ་བཞིན་དུ་ང་ཕྱིན་ནས་མར་ལོག་རྗེས་ང་གཉིས་ཡིག་ཆ་དེར་ད་དུང་ཞིབ་བསྡུར་བྱེད་ཀྱི་ཡིན"ཞེས་ལིའུ་ཤིས་ལིན་ལ་བཤད། 
མི་དམངས་དྲ་བའི་འཕྲིན། འདི་ནི་ཟླ་1ཚེས་31ཉིན། དེ་ཉིན་མཚོན་མོ་ནི་མེ་བྱ་ལོའི་མཇུག་མཐའི་ཉ་གང་ཟླ་བ་ཤར་ཚུལ་ཡིན་པ་དང་། མཁའ་དབྱིངས་སུ་ཟླ་བ་ཧྲིལ་འཛིན་གྱི་རྣམ་པ་མངོན་ཞིང་། རང་རྒྱལ་གྱི་ས་ཁུལ་ཕལ་མོ་ཆེ་ནས་དེ་ཉིན་མཚན་མོར"ཟླ་བ་དམར་པོ"འཆར་བའི་རྣམ་པ་མཐོང་ཐུབ། 
