ལོ་མ་དམར་པོའི་སིལ་སྡོང་ཁྲི་ཕྲག་གིས། རྒྱལ་མོ་རྔུལ་ཆུའི་རི་ཀླུང་ཀུན་ཏུ་བརྒྱན། ཟླ་11ཚེས་12ཉིན། 2019ལོའི་སི་ཁྲོན་ལོ་མ་དམར་པོ་སྣོད་བཅུད་ཡུལ་སྐོར་དུས་ཆེན་དང་ཆུ་ཆེན་གྱི་གནའ་བོའི་ཆང་བཱ་ལིའི་སྡོང་བོའི་ལོ་མ་དམར་པོའི་དུས་ཆེན་ནི་ཆུ་ཆེན་རྫོང་གསལ་ཤང་གི་མཛེས་ལྗོངས་ཁུལ་དུ་འགོ་ཚུགས་པ་རེད། འགོ་ཚུགས་མཛད་སྒོའི་རིག་རྩལ་འཁྲབ་སྟོན་དེ"ཚོན་མདངས་རྣམ་པར་བཀྲ་བའི་ཆུ་ཆེན"དང་། "གླུ་གར་གྱི་རྒྱ་མཚོ""མི་རིགས་མཐུན་སྒྲིལ་ཆེན་མོ"བཅས་ལེའུ་གསུམ་ལ་ཕྱེ་ཡོད། གདོད་མའི་རྣམ་པའི་གླུ་གར་འཁྲབ་སྟོན་དང་དམངས་སྲོལ་འགྲེམས་འཁྲབ་རེ་རེ་ནི་ལྟད་མོ་ཆེ་བས། ཡུལ་དངོས་ཀྱི་ཡུལ་སྐོར་བ་དང་སྐུ་མགྲོན་གྱི་དགའ་བསུ་ཐོབ་ཡོད། གཞན་ཡང་བྱེད་སྒོ་སྤེལ་ཡུལ་གྱི་པར་རིས་བརྩམས་ཆོས་འགྲེམས་སྟོན་དང་རྫོང་ཡོངས་ཀྱི་ཞིང་ལས་དང་ཞོར་ལས་ཀྱི་ཁྱད་ལྡན་ཐོན་རྫས་འགྲེམས་སྟོན་དེའང་ཕྱོགས་ཁག་གི་ཡུལ་སྐོར་བ་དང་སྐུ་མགྲོན་ཚོས་དོ་ཁུར་བྱེད་པའི་གནས་སུ་གྱུར་ཡོད། ཉེ་བའི་ལོ་ཤས་རིང་། ཆུ་ཆེན་རྫོང་གིས"མེ་ཏོག་གཅིག་དང་ལོ་མ་གཅིག"གི་ཕན་འབྲས་མངོན་གསལ་དོད་པོ་ཐོན་ནས"ཞིང་ལས་དང་ཡུལ་སྐོར་མཉམ་འདྲེས་དང་། བཟོ་ལས་དང་ཡུལ་སྐོར་མཉམ་འགུལ། རིག་གནས་དང་ཡུལ་སྐོར་མཉམ་སྐུལ། ནགས་ལས་དང་ཡུལ་སྐོར་མཉམ་སྐྱོད"བཅས་ཀྱི་བསམ་ཕྱོགས་གཞིར་བཟུང་ནས། "ཁྱམས་གཉིས་ལྟེ་གསུམ་ཁུལ་བཞི"ཡི་ས་ཁོངས་ཧྲིལ་པོའི་ཡུལ་སྐོར་གྱི་རྣམ་པ་གསར་པ་ཧུར་ཐག་ངང་བཏོད་པས་ཆང་བཱ་ལིའི་མེ་ཏོག་གི་དུས་ཆེན་དང་ལོ་མ་དམར་པོའི་དུས་ཆེན་དེ་རིམ་གྱིས་རྒྱལ་ཡོངས་སུ་སྐད་གྲགས་ཆོད་པའི་ཡུལ་སྐོར་དུས་ཆེན་དུ་གྱུར་ཡོད། ཆུ་ཆེན་ཡུལ་སྐོར་གྱི་སྐད་གྲགས་དང་མཚན་སྙན་མངོན་གསལ་དོད་པོས་ཆེ་རུ་ཕྱིན་པ་དང་། སྤུས་རྟགས་ཀྱི་ཤུགས་རྐྱེན་ཐེབས་ཤུགས་དང་ཡིད་འགུག་ཐེབས་ཤུགས་མངོན་གསལ་དོད་པོས་ཆེ་རུ་ཕྱིན་པས། ཆུ་ཆེན་གྱི་ཡུལ་སྐོར་དཔལ་འབྱོར་ལ་གསོན་ཤུགས་གསར་པ་རྒྱུན་ཆད་མེད་པར་འཕེལ་བཞིན་ཡོད་དོ༎
མི་དམངས་དྲ་བའི་འཕྲིན། ཉེ་ཆར་ཀྲུང་གོའི་ལྕགས་ལམ་སྤྱི་ཁྱབ་ཀུང་སིས་སྤྱི་ལོ་༢༠༡༤ལོའི་ཟླ་མཆོད་དུས་ཆེན་གྱི་དུས་ཐུང་ངལ་གསོ་དང་རྒྱལ་སྟོན་དུས་བཟང་གཟའ་འཁོར་གྱི་འགྲུལ་པའི་སྐྱེལ་འདྲེན་ལས་ཀའི་ཇུས་གཞི་བཏོན་ཡོད། ད་ལོའི་ཟླ་མཆོད་དུས་ཆེན་གྱི་ངལ་གསོའི་སྐྱེལ་འདྲེན་སྤྱི་ཟླ་དགུ་པའི་ཚེས་ལྔ་ཉིན་ནས་ཚེས་བརྒྱད་ཉིན་བར་ཡིན་པ་དང་ཁྱོན་བསྡོམས་ཉིན་བཞི་ཡོད་པ་རེད། རྒྱལ་ཡོངས་ལྕགས་ལམ་གྱིས་སྔོན་རྩིས་བྱས་ན་འགྲུལ་པ་མིའི་ཐེངས་གྲངས་བྱེ་བ་གསུམ་དང་ས་ཡ་གཅིག་དང་ཉི་འབུམ་སྐྱེལ་འདྲེན་བྱེད་རྒྱུ་ཡིན་པ་དང་ཉིན་རེར་ཆ་སྙོམས་འགྲུལ་པ་མིའི་ཐེངས་གྲངས་ས་ཡ་བདུན་དང་བརྒྱད་འབུམ་སྐྱེལ་འདྲེན་བྱེད་པ་དེ། དུས་མཚུངས་ལས་བརྒྱ་ཆ་བཅུ་གཉིས་དང་གྲངས་ཆུང་བཞི་མང་དུ་འགྲོ་རྒྱུ་ཡིན་པ་རེད། རྒྱལ་སྟོན་དུས་ཆེན་གྱི་ངལ་གསོའི་སྐྱེལ་འདྲེན་དེ་སྤྱི་ཟླ་དགུ་པའི་ཚེས་༢༨ཉིན་ནས་སྤྱི་ཟླ་༡༠པའི་ཚེས་༧ཉིན་བར་ཡིན་པས། ཁྱོན་ཉིན་བཅུ་ཡོད་པ་རེད། རྒྱལ་ཡོངས་ལྕགས་ལམ་གྱིས་སྔོན་རྩིས་ལྟར་ན་འགྲུལ་པ་མིའི་ཐེངས་གྲངས་བྱེ་བ་དགུ་དང་ས་ཡ་གཉིས་དང་བདུན་འབུམ་ཟིན་རྒྱུ་དང་ཉིན་རེར་ཆ་སྙོམས་འགྲུལ་པ་མིའི་ཐེངས་གྲངས་ས་ཡ་དགུ་དང་ཉིས་འབུམ་བདུན་ཁྲི་ཟིན་པ་དེ། དུས་མཚུངས་ལས་བརྒྱ་ཆ་༡༢དང་གྲངས་ཆུང་༩མང་དུ་འགྲོ་རྒྱུ་ཡིན་པ་རེད། དྲ་བ་ནས་སྤ་སེ་ཉོ་བ་དང་ཁ་པར་བརྒྱབ་ནས་སྤ་སེ་མངགས་ཉོ་བྱེད་པའི་སྤ་སེ་ཚོང་བའི་དུས་ཚོད་ཉིན་ཉི་ཤུ་ཡིན་པས། ལྕགས་ལམ་སྡེ་ཁག་གིས། རྒྱ་ཆེའི་འགྲུལ་པས་གང་མགྱོགས་འགྲོ་སྐྱོད་འཆར་གཞི་བཀོད་སྒྲིག་བྱས་ཏེ། སྤ་སེ་སྔ་སྣུར་དུ་ཉོ་དགོས་པའི་དྲན་སྐུལ་བྱས་ཡོད་པ་རེད། 
མི་དམངས་དྲ་བའི་འཕྲིན། ཟླ་1ཚེས་30ཉིན། ནོར་ཝེའི་བྱང་སྣེའི་འོད་ཟེར་སྒྱུ་རྩལ་དུས་ཆེན་གྱི་གདན་ཞུས་ལྟར"དགའ་སྤྲོ་འཁོལ་བའི་དཔྱིད་གསར་དུས་ཆེན"བྱེད་སྒོ་ནོར་ཝེ་རུ་ཐེངས་དང་པོ་སྤེལ་བ་དང་། བྱང་སྣེའི་མུ་ཁྱུད་ནང་རོལ་ཏུ་གནས་པའི་ཐེ་ལོ་མུ་སེ་གྲོང་ཁྱེར་དུ་ས་ཆ་དེ་གའི་ལྟད་མོ་བར་ཀྲུང་གོའི་སྲོལ་རྒྱུན་རིག་གནས་ཀྱི་ཁྱད་ཆོས་ཆེན་པོ་ལྡན་པའི་འཁྲབ་སྟོན་བྱས་པ་རེད། 
མི་དམངས་དྲ་བའི་འཕྲིན། 2015ལོའི་ཀྲུང་གོའི་བོད་ལྗོངས་ཀྱི་ཡར་ཀླུང་རིག་གནས་དུས་ཆེན་དེ་ཟླ་8ཚེས་15ཉིན་ནས་ཚེས་21ཉིན་བར་ལྷོ་ཁ་ས་ཁུལ་སྣེ་གདོང་རྫོང་རྩེད་ཐང་གྲོང་རྡལ་དུ་གཏོང་རྒྱུ་ཡིན་ཞིང་། དུས་ཆེན་གཏོང་སྐབས་ལྷོ་ཁ་ས་ཁུལ་གྱི་རིག་གནས་གསོལ་སྟོན་རྒྱ་ཆེན་བཤམས་ཏེ་གླུ་བྲོའི་གར་ཆུང་དང་། སྲོལ་རྒྱུན་སྒྱུ་རྩལ། འཕེལ་རྒྱས་གྲུབ་འབྲས་སོགས་སྐུ་ཉིད་ཀྱི་སྤྱན་ལམ་དུ་ཕུལ་རྒྱུ་རེད། གཞན་ལྷོ་ཁ་ས་ཁུལ་དུ་ཡར་ཀླུང་རིག་གནས་དུས་ཆེན་མ་གཏོགས་ཉེ་ཆར་ད་དུང་དུས་ཆེན་གང་དག་ཡོད་དམ་ཞེ་ན། གཤམ་གསལ་ལྟར་རོ།། གཅིགའོང་སྐོར་གཏོང་བའི་བྱེད་སྒོ། དུས་ཚོད། 2015ལོའི་ཟླ་8པ་ནས་9པའི་བར། ས་གནས། སྣེ་གདོང་རྫོང་དང་། གོང་དཀར་རྫོང་། གྲ་ནང་རྫོང་། འཕྱོངས་རྒྱས་རྫོང་། ཟངས་རི་རྫོང་བཅས་ཡར་ཀླུང་གཙང་པོའི་འགྲམ་རྒྱུད་ཀྱི་རྫོང་ཁགནང་དོན། "ནས་ཞིང་བསྲུང་ནས་ལོ་ལེགས་དུས་བསུ་བ"ཞེས་པ་བརྗོད་བྱ་གཙོ་བོར་བྱས་ནས་ཡུལ་སྐོར་བ་ཞུགས་ཡོད་པའི་འོང་སྐོར་གྱི་དམངས་སྲོལ་གོམས་འདྲིས་ལྟ་སྐོར་གྱི་བྱེད་སྒོ་ཁག་སྤེལ་རྒྱུ་ཡིན་པ། གཉེར་འགན་ཁུར་བའི་སྡེ་ཚན། ལྷོ་ཁ་ས་ཁུལ་གྱི་ཡུལ་སྐོར་ཅུས། མཉམ་འབྲེལ་སྡེ་ཁགརྫོང་སོ་སོའི་མི་དམངས་སྲིད་གཞུང་། གཉིས། ཡར་འབྲོག་གཡུ་མཚོར་བསྐོར་བའི་རྐང་འཁོར་མྱོང་རོལ་ཡུལ་སྐོར། དུས་ཚོད། 2015ལོའི་ཟླ་8ཚེས་18ཉིན་ནས་ཚེས་20ཉིན་བར། ས་གནས། ཡར་འབྲོག་གཡུ་མཚོའི་མཛེས་ལྗོངས་ཁུལ། ནང་དོན། སྣ་དཀར་རྩེ་རྫོང་གི་ཡར་འབྲོག་གཡུ་མཚོའི་འགྲམ་རྒྱུད་དུ་རྐང་འཁོར་མྱོང་རོལ་བྱེད་སྒོ་སྤེལ་ནས་སྔོ་ཞིང་དྭངས་པའི་མཚོ་མོ་དང་། མུ་མཐའ་མེད་པའི་རྩྭ་ཐང་། རྔམ་ཞིང་བརྗིད་པའི་གངས་རི་སོགས་ཀྱི་མཛེས་ལྗོངས་ལ་རོལ་མྱོང་བྱེད་པ། གཉེར་འགན་འཁུར་བའི་སྡེ་ཚན། ལྷོ་ཁ་ས་ཁུལ་གྱི་ཡུལ་སྐོར་ཅུས། མཉམ་འབྲེལ་སྡེ་ཁགསྣ་དཀར་རྩེ་རྫོང་མི་དམངས་སྲིད་གཞུང་དང་། ལྷོ་ཁའི་ཀྲུང་གོའི་རྒྱལ་སྤྱི་ཡུལ་སྐོར་ཁང་། གསུམ། ཚངས་དབྱངས་རྒྱ་མཚོའི་མགུར་གླུ་ཡུལ་སྐོར་རིག་གནས་དུས་ཆེན། དུས་ཚོད། 2015ལོའི་ཟླ་9པའི་ཟླ་སྟོད། ས་གནས། མཚོ་སྣ་རྫོང་གི་ལེགས་པོ་ལུང་ཁུགནང་དོན། རིག་རྩལ་འཁྲབ་སྟོན་དང་། ས་གནས་ཁྱད་ཐོན་དངོས་ཟོག་འགྲེམ་ཚོང་། རིག་གནས་ལུས་རྩལ་བྱེད་སྒོ། མངོན་མིན་རིག་གནས་ཤུལ་བཞག་འགྲེམས་འཁྲབ་སྟེ་མོན་པའི་ཨ་ཅེ་ལྷ་མོ་འཁྲབ་སྟོན་བཅས་སྤེལ་རྒྱུ་ཡིན་པ་མ་ཟད། ཚངས་དབྱངས་རྒྱ་མཚོའི་མགུར་གླུ་གསན་ནས་བརྩེ་དུང་ཟབ་མོའི་གཏམ་རྒྱུད་ཉམས་ལེན། མོན་པ་རིགས་ཀྱི་ཐུན་མིན་དམངས་སྲོལ་གོམས་འདྲིས་རོལ་མྱོང་བྱེད་པ། གཉེར་འགན་འཁུར་བའི་སྡེ་ཚན། མཚོ་སྣ་རྫོང་མི་དམངས་སྲིད་གཞུང་། བཞི། གྲི་གུའི་ཕྱུགས་རྫིའི་དུས་ཆེན། དུས་ཚོད། 2015ལོའི་ཟླ་8ཚེས་23ཉིན་ནས་ཚེས་28ཉིན་བར། ས་གནས། གྲི་གུ་མཚོ་འགྲམ། ནང་དོན། རིག་རྩལ་འཁྲབ་སྟོན་དང་། དངོས་ཟོག་རིག་གནས་སྤེལ་རེས། ཁྱད་ཐོན་དངོས་ཟོག་འགྲེམས་ཚོང་། མི་རིགས་ཀྱི་བཟོ་རྩལ་ཐོན་རྫས་དང་མངོན་མིན་རིག་གནས་ཤུལ་བཤག་འགྲེམས་སྟོན་སོགས་སྤེལ་རྒྱུ་ཡིན་ཞིང་། རྒྱ་ཆེའི་ཡུལ་སྐོར་བ་ཚོ་མཛེས་སྡུག་ལྡན་པའི་གྲི་གུ་མཚོར་གཟིགས་སྐོར་གནང་བར་ཁྲིད་དེ་གདོད་མའི་ཁོར་ཡུག་གི་མཛེས་པ་དང་འབྲོག་པའི་སྦྲ་གུར་ནང་གི་འཚོ་བར་རོལ་མྱོང་བྱ་རྒྱུ་ཡིན་པ། གཉེར་འགན་འཁུར་བའི་་སྡེ་ཚན། མཚོ་སྨད་རྫོང་མི་དམངས་སྲིད་གཞུང་། ལྔ། དྭགས་པོའི་སྟར་ཁ་དུས་ཆེན། དུས་ཚོད། 2015ལོའི་ཟླ་9པའི་ཟླ་དཀྱིལ། ས་གནས། རྒྱ་ཚ་རྫོང་མི་དམངས་སྲིད་གཞུང་། ནང་དོན། རིག་རྩལ་འཁྲབ་སྟོན་དང་། ས་གནས་ཁྱད་ཐོན་དངོས་ཟོག་འགྲེམས་ཚོང་། དངོས་ཟོག་རིག་གནས་སྤེལ་རེས་ཚོགས་འདུ་བཅས་སྤེལ་ནས་རྫོང་གི་ཕུན་སུམ་ཚོགས་པའི་རིག་གནས་གསལ་སྟོན་དང་། རྒྱ་ཚའི་ཁྱད་ཐོན་སྤུས་ལེགས་ཐོན་རྫས་མཚམས་སྦྱོར་བྱས་ཐོག་རྒྱ་ཚ་རྫོང་དེ་ནུས་པའི་འབྱུང་ཁུངས་འབེལ་པོའི་རྫོང་ཆེན་དང་། ཡུལ་སྐོར་རྫོང་ཆེན། དབྱར་རྩྭ་དགུན་འབུའི་རྫོང་ཆེན། ཤིང་ཏོག་སྐམ་པོའི་རྫོང་ཆེན་བཅས་མངོན་འགྱུར་བྱེད་པར་བརྩོན་པ། གཉེར་འགན་འཁུར་བའི་སྡེ་ཚན། རྒྱ་ཚ་རྫོང་མི་དམངས་སྲིད་གཞུང་། དྲུགགྲ་ནང་རྫོང་གི་སྣམ་བུ་རིག་གནས་དུས་ཆེན་སྐབས་དང་པོ། དུས་ཚོད། 2015ལོའི་ཟླ་9ཚེས་18ཉིན་ནས་ཚེས་20ཉིན་བར། ས་གནས། གྲ་ནང་རྫོང་མི་དམངས་སྲིད་གཞུང་། ནང་དོན། "ཡར་ཀླུང་གཙང་པོའི་འགྲམ་དུ་འཛོམས་ཏེ་ལོ་ངོ་སྟོང་གི་ལོ་རྒྱུས་ལྡན་པའི་རིག་གནས་ཀྱི་གནའ་དབྱངས་ལ་རོལ་བ"ཞེས་པ་བརྗོད་བྱ་གཙོ་བོར་བྱེད་པའི་གྲ་ནང་རྫོང་གི་སྒོར་གཞས་རིག་གནས་ཡུལ་སྐོར་སྒྱུ་རྩལ་དུས་ཆེན་སྐབས་དང་པོ་གཉེར་ཏེ་གྲ་ནང་རྫོང་ནི"སྒོར་གཞས་ཀྱི་ཕ་ས"དང"སྣམ་བུའི་ཕ་ས"ཡིན་པའི་ཐུན་མིན་རིག་གནས་ཀྱི་ཡིད་དབང་འཕྲོག་ཤུགས་དང་ཁྱད་ལྡན་ཡུལ་སྐོར་གསལ་པོར་མཚོན། ཐེངས་འདིའི་བྱེད་སྒོ་སྤེལ་བར་བརྟེན་ནས་གྲ་ནང་དེ་ཉིད་ལྷོ་ཁ་ས་ཁུལ་ཙམ་དུ་མ་ཟད་བོད་ལྗོངས་ཡོངས་ཀྱི"རིག་གནས་རྫོང་ཆེན"དང"ཡུལ་སྐོར་རྫོང་ཆེན"དུ་འཛུགས་སྐྲུན་སྔར་ལས་ལྷག་པར་བྱ་རྒྱུ་ཡིན་པ། གཉེར་འགན་འཁུར་བའི་སྡེ་ཚན། གྲ་ནང་རྫོང་མི་དམངས་སྲིད་གཞུང་། 
མི་དམངས་དྲ་བའི་འཕྲིན། ཉེ་ཆར། ཀྲུང་དབྱང་དྲིལ་བསྒྲགས་པུའུ་དང་། ཀྲུང་དབྱང་ཤེས་དཔལ་སྲོལ་གཏོད་གཞུང་དོན་ཁང་གིས་"ཟླ་མཆོད་དང་། རྒྱལ་སྟོན། དགུ་པའི་ཚེས་དགུ་བཅས་དུས་ཆེན་གྱི་རིག་གནས་བྱེད་སྒོ་སྒྲིག་འཛུགས་དང་སྤེལ་རྒྱུའི་སྐོར་གྱི་བརྡ་ཐོ་"བཀྲམ་སྟེ། དུས་ཆེན་རིང་གྲོང་ཁྱེར་དང་གྲོང་གསེབ་མང་ཚོགས་ཀྱི་བསམ་པའི་རིག་གནས་འཚོ་བ་སྔར་བས་ཕུན་སུམ་ཚོགས་སུ་བཏང་ནས་བཀྲ་ཤིས་འཆམ་མཐུན་གྱི་དུས་ཆེན་གྱི་རྣམ་པ་ཞིག་གཏོད་རྒྱུའི་ཐད་བཀོད་སྒྲིག་བྱས་ཡོད་པ་རེད། བརྡ་ཐོའི་ནང་དུས་ཆེན་གྱི་རིག་གནས་བྱེད་སྒོ་སྤེལ་སྐབས་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ཀྱི་སྤྱི་ཚོགས་རིང་ལུགས་ཀྱི་དགོངས་པ་མཛུབ་ཁྲིད་དུ་བྱས་ཏེ། དར་ཆ་སྒྲེང་བ་དང་། མི་སེམས་གཅིག་སྒྲིལ། མི་གསར་སྐྱོང་བ། རིག་གནས་དར་སྤེལ། གཟུགས་བརྙན་ངོམ་པ་བཅས་ཀྱི་འགན་འཁྲི་དང་ལས་འགན་ལ་དམ་པོར་དམིགས་པ་དང་། སྤྱི་ཚོགས་རིང་ལུགས་ཀྱི་ལྟེ་བའི་རིན་ཐང་ལྟ་བས་སྣེ་ཁྲིད་དུ་བྱ་རྒྱུ་མཐའ་འཁྱོངས། གསར་བཟོའི་རང་བཞིན་གཞན་སྒྱུར་དང་གསར་གཏོད་ཀྱི་རང་བཞིན་འཕེལ་རྒྱས་མཐའ་འཁྱོངས། དཔེ་སྟོན་སྐུལ་ཁྲིད་དང་རྒྱ་ཁྱབ་ངང་ཞུགས་རྒྱུ་ཟུང་འབྲེལ་བྱ་རྒྱུ་མཐའ་འཁྱོངས། འདུ་ཤེས་ཀྱི་བྱ་ཐབས་གསར་གཏོད། དུས་རབས་ཀྱི་ཁྱད་ཆོས་དང་གསོན་ཤུགས་ཕུན་སུམ་ཚོགས་པོ་ལྡན་པའི་དུས་ཆེན་གྱི་རིག་གནས་བྱེད་སྒོ་ཇུས་འགོད་ཞིབ་ཚགས་དང་རྒྱ་ཁྱབ་སྤེལ་བ་བཅས་བྱས་ནས་དུས་ཆེན་གྱི་རིག་གནས་དུས་རབས་གསར་པ་དང་དེ་བས་འཚམ་པ་དང་། བླང་བྱ་གསར་པ་དང་མཐུན་པ། རྣམ་པ་གསར་པ་ངོམ་པ་དང་། བྱེད་སྒོའི་ནང་ཞུགས་པ་བརྒྱུད་མི་དམངས་མང་ཚོགས་ལ་རིག་གནས་ཀྱི་ཐོབ་ཚོར་དང་བདེ་སྐྱིད་ཚོར་སེམས་ཡོང་བར་བྱེད་པ་དང་སྦྲགས"གདེང་ཚོད་བཞི"བརྟན་དུ་གཏོང་དགོས་པའི་ནན་བཤད་བྱས་ཡོད་པ་རེད། བརྡ་ཐོའི་ནང་ཟླ་མཆོད་དང་། རྒྱལ་སྟོན། དགུ་པའི་ཚེས་དགུ་བཅས་དུས་ཆེན་གྱི་ཁྱད་ཆོས་དང་ཟུང་འབྲེལ་དམ་ཟབ་བྱས་ཏེ། དུས་ཆེན་རིག་གནས་ཀྱི་བརྗོད་དོན་གཙོ་བོ་འབུར་དུ་ཐོན་པ་དང་། དུས་ཆེན་གྱི་རིག་གནས་ནང་དོན་སྔོག་འདོན་བྱེད་དགོས། ཟླ་མཆོད་དུས་ཆེན་རིང་། ནང་མི་ལྷན་འཛོམས་དང་བཀྲ་ཤིས་ལོ་ལེགས་ཀྱི་བརྗོད་དོན་གཙོ་བོ་འབུར་དུ་ཐོན་པ་དང་། ཟླ་མཆོད་ལྒང་བཞུའི་འདུ་ཚོགས་དང་། རོལ་དབྱངས་སྙན་ངག་འདུ་ཚོགས། དམངས་སྲོལ་འགྲེམས་སྟོན། མངོན་མིན་རིག་གནས་ཤུལ་བཞག་འགྲེམས་སྟོན། ཞིམ་ཟས་མྱོང་རོལ། གསུང་རབ་གྱེར་འདོན་སོགས་ཀྱི་བྱེད་སྒོ་སྒྲིག་འཛུགས་བྱས་ནས་ཁྱིམ་ཚང་ཁྲི་སྟོང་མང་པོ་བདེ་སྐྱིད་ལ་རོལ་བའི་དུས་ཆེན་གྱི་རྣམ་པ་གཏོད་དགོས། རྒྱལ་སྟོན་དུས་ཆེན་རིང་། ཀྲུང་གོ་གསར་པ་དབུ་བརྙེས་ནས་ལོ་69འཁོར་བར་རྟེན་འབྲེལ་ཞུ་རྒྱུར་དམ་པོར་དམིགས་ནས་རྒྱལ་དར་སྒྲེང་བའི་མཛད་སྒོ་དང་། བརྗོད་དོན་གཙོ་བོའི་འགྲེམས་སྟོན། རིག་རྩལ་འཁྲབ་སྟོན། ཡིག་གཟུགས་དང་རི་མོ་འབྲི་བ་སོགས་ཀྱི་རྒྱལ་གཅེས་སློབ་གསོའི་བྱེད་སྒོ་སྒྲིག་འཛུགས་བྱས་ཏེ། མི་རྣམས་ཀྱིས་བློ་སེམས་གཅིག་མཐུན་གྱིས་ཀྲུང་གོའི་ཕུགས་འདུན་གཏོད་པའི་སྤྲོ་སེམས་དང་སྟོབས་ཤུགས་འཕེལ་བར་བྱེད་དགོས། དགུ་པའི་ཚེས་དགུའི་དུས་ཆེན་རིང་། རྒན་བཀུར་རྒན་སྐྱོང་དང་ཀུན་སྤྱོད་བཟང་ཞིང་བྱམས་བརྩེ་ལྡན་པའི་བརྗོད་དོན་གཙོ་བོ་འབུར་དུ་ཐོན་པ་བྱས་ནས་འཚམས་འདྲི་དང་། དང་བླངས་ཞབས་ཞུ། ཐང་ཆེན་ཞབས་བྲོ། གླུ་གཞས་འགྲན་བསྡུར་སོགས་ཀྱི་རིག་རྩལ་བྱེད་སྒོ་སྒྲིག་འཛུགས་བྱས་ཏེ། རྒན་བཀུར་རྒན་སྐྱོང་གི་སྲོལ་བཟང་དར་སྤེལ་གཏོང་དགོས། བྱེད་སྒོ་སྤེལ་སྐབས་གཙོ་བོ་ལོ་རྒྱུས་རིག་གནས་ཀྱི་ཁྲོམ་གཞུང་དང་སྤྱི་གླིང་སོགས་ལ་བརྟེན་ནས་གྲོང་ཁྱེར་དུས་ཆེན་གྱི་རིག་གནས་བྱེད་སྒོ་སྤེལ་དགོས་པ་དང་། ཞིང་པའི་བསམ་པའི་ཉམས་འགྱུར་ལེགས་སུ་གཏོང་རྒྱུར་དམིགས་ནས་གྲོང་གསེབ་དུས་ཆེན་གྱི་རིག་གནས་བྱེད་སྒོ་སྤེལ་དགོས་པ། དྲ་སྦྲེལ་གྱི་འཐབ་ས་སྤྱད་དེ་དྲ་རྒྱའི་དུས་ཆེན་གྱི་རིག་གནས་བྱེད་སྒོ་སྤེལ་དགོས་པ། སྤྱི་པའི་རིག་གནས་སྒྲིག་བཀོད་སྤྱད་ནས་དུས་ཆེན་རིག་གནས་ཀྱི་ནུས་པ་བརྒྱུད་བསྒྲགས་བྱེད་དགོས་པ། གཞོན་ནུ་ལོ་ཆུང་ལ་ཕྱོགས་ནས་དུས་ཆེན་གྱི་རིག་གནས་བྱེད་སྒོ་སྤེལ་དགོས་ཞེས་ཁ་གསལ་བཏོན་ཡོད་པ་རེད། བརྡ་ཐོའི་ནང་ས་གནས་ཁག་གི་ཏང་ཨུད་དྲིལ་བསྒྲགས་པུའུ་དང་ཤེས་དཔལ་སྲོལ་གཏོད་གཞུང་དོན་ཁང་གིས་སྤྱི་འདོམས་མཐུན་སྦྱོར་ལ་ཤུགས་སྣོན་རྒྱག་པ་དང་། འབྲེལ་ཡོད་སྡེ་ཚན་དང་ཚན་པའི་ཧུར་སེམས་སྐོང་འཐེན་གང་ལེགས་བྱེད་པ། འགན་འཁྲི་དང་ལས་འགན་ཁ་གསལ་བཟོ་བ། འགན་འཁྲི་རང་འཁུར་དང་རང་འགན་གཙང་སྒྲུབ་བྱེད་པ། ཤེས་དཔལ་དང་གྲོན་ཆུང་དར་སྤེལ་གཏོང་བ་དང་། མང་ཚོགས་ལ་ཕྱོགས་རྒྱུ་མངོན་གསལ་དོད་པ། བདེ་འཇགས་དང་གོ་རིམ་ལྡན་པའི་འགན་ལེན་བྱེད་པ། བཀྲ་ཤིས་འཆམ་མཐུན་གྱི་རྣམ་པ་གཏོད་པ་བཅས་བྱས་ནས་དུས་ཆེན་གྱི་རིག་གནས་བྱེད་སྒོ་ཏན་ཏན་ཏིག་ཏིག་སྤེལ་ཏེ་གསོན་ཉམས་དོད་པ་དང་ཕན་འབྲས་ཐོན་པ་བྱེད་དགོས་པའི་བླང་བྱ་བཏོན་ཡོད་པ་རེད། 
ཤིན་ཧྭ་གསར་འགྱུར་ཁང་གྲོང་ཁྱེར་ལོ་ཧྲན་ཅི་ནས་གློག་འཕྲིན་འབྱོར་པ་གཞིར་བཟུང་། ཚེས་5ཉིན་ཀྲུང་གོ་དང་ཨ་རིའི་གློག་བརྙན་དུས་ཆེན་དང་བརྙན་འཕྲིན་དུས་ཆེན་སྐབས་15པ་ཨ་རིའི་ཅ་ལི་ཧྥུའུ་ཉི་ཡ་ཀྲོའུ་ལོ་ཧྲན་ཅི་རྫོང་པེ་ཧྥུའུ་ལི་ཧྲན་གྲོང་ཁྱེར་དུ་འགོ་ཚུགས་ཤིང་། ཀྲུང་གོ་དང་ཨ་རིའི་གློག་བརྙན་དང་བརྙན་འཕྲིན་ལས་རིགས་ཀྱི་མི་སྣ་བརྒྱ་གྲངས་ས་པན་ཟློས་གར་ཁང་དུ་འཚོགས་པའི་འགོ་ཚུགས་མཛད་སྒོ་དང"གསེར་གྱི་ཕོ་ཉའི་བྱ་དགའ"སྤྲོད་པའི་མཛད་སྒོར་ཞུགས་པ་རེད། ལོ་གཅིག་དུས་གཅིག་གི་ཀྲུང་གོ་དང་ཨ་རིའི་གློག་བརྙན་དུས་ཆེན་དང་བརྙན་འཕྲིན་དུས་ཆེན་དེ་ཨ་རིའི་དབྱིང་ལུང་སྨྱན་སྦྱོར་ཀུང་སིས་གཙོ་གཉེར་བྱས་ཤིང་། དེའི་དམིགས་ཡུལ་ནི་ཀྲུང་གོ་དང་ཨ་རིའི་གློག་བརྙན་དང་བརྙན་འཕྲིན་ལས་རིགས་ཀྱི་སྤེལ་རེས་མཉམ་ལས་ལ་སྐུལ་འདེད་བཏང་ནས་རྒྱལ་ཁབ་གཉིས་པོའི་མི་དམངས་དབར་ཕན་ཚུན་རྒྱུས་མངའ་ཆེ་རུ་དང་མཛའ་བཤེས་ཟབ་ཏུ་གཏོང་ཕྱིར་རེད། 
མི་དམངས་དྲ་བའི་འཕྲིན། ཟླ་2ཚེས་7ཉིན་གྱི་དགོང་མོ"རིག་གནས་ཀྱི་ཀྲུང་གོ·ཕྱོགས་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་ཨེ་ཤེ་ཡ་ཚོགས་པས་དཔྱིད་གསར་དུས་ཆེན་གྱི་འཚམས་འདྲིའི་འཁྲབ་སྟོན་བྱས་ནས་ཧིན་རྡུ་ཉི་ཞི་ཡའི་ཅ་ཁར་ཐ་ཡི་ཕྱི་ཁོངས་ཀྲུང་གོ་བར་དཔྱིད་གསར་དུས་ཆེན་གྱི་བཀྲ་ཤིས་སྨོན་འདུན་བཟང་པོ་ཚོར་བ་མ་ཟད། དེ་གར་དཔྱིད་གསར་དུས་ཆེན་གྱི་རྣམ་པས་ཁེངས་ནས་དྲོ་སྐྱིད་སྤྲོ་སྣང་ལྡན་པ་ཞིག་བྱུང་ཡོད། ད་ཐེངས་ཀྱི"རིག་གནས་ཀྱི་ཀྲུང་གོ·ཕྱོཌ་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་ཨེ་ཤེ་ཡའི་ཚོགས་པ་དེ་ཀྲུང་གོའི་ཕྱི་རྒྱལ་དང་སྤེལ་རེས་མཐུན་ཚོགས་ཀྱིས་མངགས་གཏོང་བྱས་པ་ཞིག་ཡིན་ཞིང་། དེས་འབར་མའི་རང་ཀོང་དང་ཧིན་རྡུ་ཉི་ཞི་ཡའི་གྲོང་ཁྱེར་མན་ལན་ས་གནས་གཉིས་ཀྱི་ལྟད་མོ་བ་4500ལྷག་ཙམ་ལ་ངོ་མཚར་ཆེ་བའི་རིག་རྩལ་འཁྲབ་སྟོན་བྱས་པས་གདེང་འཇོག་ཡག་པོ་རྒྱ་ཁྱབ་ངང་ཐོབ་ཡོད། ད་ཐེངས་ཀྱི"རིག་གནས་ཀྱི་ཀྲུང་གོ·ཕྱོཌ་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་ཨེ་ཤེ་ཡ་ཚོགས་པའི་འཁྲབ་སྟོན་མི་སྣ་ཚོ་ཀྲུང་གོ་ཤར་ཕྱོགས་གླུ་གར་ཚོགས་པ་ནས་གཙོ་བོ་ཡོང་བ་རེད། ཚེས་6ཉིན་གྱི་དགོང་མོ་ཅ་ཁར་ཐར་འཁྲབ་སྟོན་བྱས་པའི་ལེ་ཚན་རྣམ་པར་བཀྲ་བ་དང་ཐུན་མོང་མ་ཡིན་པའི་ཁྱད་ཆོས་ལྡན་པས་ས་གནས་ས་ཐོག་གི་ལྟད་མོ་བ་ཚོའི་དགའ་བསུ་ཚད་མེད་ཐོབ་ཡོད། འགྱུར་ཁུག་སྙན་པའི་གླུ་དབྱངས་ལས་བརྩེ་སེམས་ཟབ་མོ་མཚོན་པ་དང་། ཡིད་དབང་འཕྲོག་པའི་གར་སྟབས་ལས་མཛེས་ཉམས་མངོན་པ། ངོ་མཚར་ཆེ་བའི་མིག་འཕྲུལ་འཁྲབ་སྟོན་ལ་ཚང་མས་བསྔགས་བརྗོད་ཀྱི་མེ་ཏོག་སྟོར་བ། དགའ་སྤྲོ་འཁོལ་བའི་རོལ་ཆ་དཀྲོལ་གཏོང་ལས་དུས་ཆེན་གྱི་རྣམ་པ་ཟབ་མོ་མངོན་ཡོད་པ་རེད། ས་གནས་རེ་ལ་འབྱོར་རིམ་བཞིན་ས་གནས་མི་རིགས་ཀྱི་ཁྱད་ཆོས་ལྡན་པའི་ལེ་ཚན་རེ་འཁྲབ་སྟོན་བྱས་པ་དེ་ནི་ད་ཐེངས་ཀྱི"རིག་གནས་ཀྱི་ཀྲུང་གོ·ཕྱོགས་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་ཨེ་ཤེ་ཡའི་ཚོགས་པའི་འཚམས་འདྲིའི་འཁྲབ་སྟོན་གྱི་བཀྲག་མདངས་འཚེར་ས་ཞིག་རེད། ཧིན་རྡུ་ཉི་ཞི་ཡར་བཅའ་སྡོད་ཀྲུང་གོའི་གཞུང་ཚབ་ཆེ་མོ་བ་ཤེ་ཕུང་གིས"རིག་གནས་ཀྱི་ཀྲུང་གོ·ཕྱོགས་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་ཨེ་ཤེ་ཡའི་ཚོགས་པས་ཅ་ཁར་ཐར་འཁྲབ་སྟོན་བྱས་པ་གཟིགས་ཤིང་། ཁོང་གིས་དཔྱིད་གསར་དུས་ཆེན་མཚོན་བྱེད་དུ་བྱེད་པའི་ཀྲུང་ཧྭའི་སྲོལ་རྒྱུན་རིག་གནས་ཧིན་རྡུ་ཉི་ཞི་ཡར་རྒྱུན་འཛིན་དང་གོང་འཕེལ་བྱུང་བ་དང་ཆབས་ཅིག་རིགས་རྒྱུད་གཞན་གྱི་རིག་གནས་དང་ཕན་ཚུན་ཟུང་དུ་སྦྲེལ་ནས་ཧིན་རྡུ་ཉི་ཞི་ཡའི་སྣ་མང་རིག་གནས་ཀྱི་གྲུབ་ཆ་གལ་ཆེན་ཞིག་ཏུ་གྱུར་པའི་ཁར་ཀྲུང་གོ་དང་ཧིན་རྡུ་ཉི་ཞི་ཡའི་མི་དམངས་ཕན་ཚུན་ཤེས་རྟོགས་དང་མཛའ་མཐུན་ཟབ་ཏུ་འགྲོ་བའི་སྒྲོག་ཐག་དང་སྐར་ཁུང་ལྟ་བུར་གྱུར་ཡོད་ཅེས་བརྗོད་པ་རེད། ཅ་ཁར་ཐ་ནི་ད་ཐེངས་ཀྱི"རིག་གནས་ཀྱི་ཀྲུང་གོ·ཕྱོགས་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་ཨེ་ཤེ་ཡའི་ཚོགས་པ་ཧིན་རྡུ་ཉི་ཞི་ཡར་བསྐྱོད་པའི་ས་ཚིགས་ཨང་གཉིས་པ་དེ་ཡིན་པ་དང་ཚེས་4ཉིན་གྱི་དགོང་མོ"རིག་གནས་ཀྱི་ཀྲུང་གོ·ཕྱོགས་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་འཚམས་འདྲིའི་འཁྲབ་སྟོན་བྱེད་སྒོ་དེ་མན་ལན་དུ་སྤེལ་བ་རེད། མན་ལན་དུ་འཁྲབ་སྟོན་བྱས་པའི་ཡིད་དབང་འཕྲོག་པའི་ལེ་ཚན་རེ་རེ་ལས་ལྟད་མོ་བའི་ཡིད་ཀྱི་བརྟན་པ་དབང་མེད་དུ་འཕྲོག་སྟེ་ཆུ་ཚོད་གཉིས་རིང་གི་འཁྲབ་སྟོན་འཁྱུག་ཙམ་ཞིག་ལ་མཇུག་འགྲིལ། མན་ལན་དུ་བཅའ་སྡོད་ཀྲུང་གོའི་སྤྱི་ཁྱབ་ཁེ་སྐྱོང་བ་ཀྲུའུ་ཧུང་ཧའེ་ཡིས་རིག་གནས་དང་སྒྱུ་རྩལ་སྤེལ་རེས་ནི་ཀྲུང་གོ་དང་ཧིན་རྡུ་ཉི་ཞི་ཡའི་མཛའ་མཐུན་མཉམ་ལས་སྤེལ་རེས་ཀྱི་གྲུབ་ཆ་གལ་ཆེན་ཞིག་ཡིན་པ་དང་། ཀྲུང་གོའི་སྒྱུ་རྩལ་མཁས་ཅན་གྱིས་གྲོང་ཁྱེར་མན་ལན་གྱི་ལྟད་མོ་བར་ངོ་མཚར་ཆེ་ཞིང་ལྟད་མོ་ཆེ་བའི་འཁྲབ་སྟོན་བྱས་པ་དང་ཆབས་ཅིག"རིག་གནས་ཀྱི་ཀྲུང་གོ·ཕྱོགས་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་སྤུས་རྟགས་ཇི་ཙམ་གཉེར་བ་དེ་ཙམ་གྱིས་ཇེ་ལེགས་ཡོང་བའི་བཀྲ་ཤིས་སྨོན་འདུན་ཡང་ཞུས་པ་རེད། ཅ་ཁར་ཐར་འཁྲབ་སྟོན་མཇུག་འགྲིལ་རྗེས"རིག་གནས་ཀྱི་ཀྲུང་གོ·ཕྱོགས་བཞི་ཀུན་དུ་དཔྱིད་གསར་དུས་ཆེན་མཉམ་དུ་རོལ"ཞེས་པའི་ཨེ་ཤེ་ཡའི་ཚོགས་པ་ད་དུང་ཧིན་རྡུ་ཉི་ཞི་ཡའི་གྲོང་ཁྱེར་ཏེན་པ་ས་དང་ཧན་གོའི་ཧྲོའར་སོགས་ས་གནས་སུ་འཚམས་འདྲིའི་འཁྲབ་སྟོན་བྱེད་པར་བསྐྱོད་རྒྱུ་རེད། 
མི་དམངས་དྲ་བའི་འཕྲིན། ཐད་གཏོང་གནམ་གྲུར་བསྡད་ནས་ཀྲུང་གོའི་པེ་ཅིང་ནས་སུའུ་ཀེ་ལན་གྱི་ལྟེ་བའི་གྲོང་ཁྱེར་ཨའེ་ཏིང་པའོ་རུ་སྐྱོད་སྐབས་ཀྲུང་གོའི་ཡུལ་སྐོར་བ་ཞའོ་ལིའུ་ཡིས་སྐད་འཕྲིན་གཏོང་སྤྲོད་ནས་ཨའེ་ཏིང་པའོ་རྒྱལ་སྤྱིའི་དམག་མིའི་རོལ་ཆའི་དུས་ཆེན་ལ་བསྐྱོད་པའི་སྤ་སེ་ཞིག་ཉོ་ཐུབ་པས་རང་ཉིད་འདི་ལོ་དབྱར་ཁར་དབྱིན་ཇིར་ཡུལ་སྐོར་དུ་འགྲོ་བ་དེ་ནི་ལྷོད་ཤིག་ཤིག་དང་སྟབས་བདེ་ཡིན་པའི་སྣང་བ་ཞིག་ཡིད་ལ་འཆར། "ང་ཚོ་ནི་སྐད་འཕྲིན་གཏོང་སྤྲོད་ནང་འདྲེན་བྱེད་པའི་སུའུ་ཀེ་ལན་གྱི་ཡུལ་སྐོར་རྣམ་གྲངས་ཐོག་མ་དེ་རེད། ཀྲུང་གོའི་ཡུལ་སྐོར་བའི་ཡིད་དབང་བཀུག་པའི་ཐད་ང་ཚོར་ལེགས་ཆ་ལྡན་ཡོད"ཅེས་ཨའེ་ཏིང་པའོ་རྒྱལ་སྤྱིའི་དམག་མིའི་རོལ་ཆའི་དུས་ཆེན་གྱི་དབུ་བཞུགས་ལག་བསྟར་དཔོན་དང་སྒྲིག་བཟོ་བ་གཅིག་ལྕོགས་ཏའེ་ཝེ·ཨའོ་ཨེར་ཧྥོ་ལི་ཡིས་ཉེ་ཆར་སྤོབས་སེམས་ལྡན་པའི་སྒོ་ནས་ཤིན་ཧྭ་གསར་འགྱུར་ཁང་གི་གསར་འགོད་པར་བརྗོད་བྱུང་། ཀྲུང་གོར་ཐེངས་མང་ཡོང་མྱོང་བའི་ཨའོ་ཨེར་ཧྥོ་ལིས་ཨའེ་ཏིང་པའོ་དམག་མིའི་རོལ་ཆའི་དུས་ཆེན་དང་ཀྲུང་གོའི་སྒྱུ་རྩལ་ཚོགས་པའི་དབར་མཉམ་ལས་བྱ་རྒྱུའི་རེ་བ་ཆེན་པོ་བྱེད་པ་མ་ཟད། ད་དུང་ཀྲུང་གོ་བའི་འཛད་སྤྱོད་བྱེད་སྟངས་ལའང་རྒྱུས་མངའ་རགས་ཙམ་ཡོད། ཁོང་གི་རྒྱབ་སྐྱོར་འོག་ཨའེ་ཏིང་པའོ་དམག་མིའི་རོལ་ཆའི་དུས་ཆེན་གྱིས་ན་ནིང་སྐད་འཕྲིན་གཏོང་སྤྲོད་དབར་གྲོས་མཐུན་བཞག་ནས་ཐོ་འགོད་བེད་སྤྱོད་བྱེད་མཁན་སུའུ་ཀེ་ལན་གྱི་སྒྲིག་གཞི་སྤྱོད་མཁན་ཐོག་མ་དེར་གྱུར། འདི་ལོའི་དམག་མིའི་རོལ་ཆའི་དུས་ཆེན་འགོ་ཚུགས་པ་ནས་བཟུང་ཀྲུང་གོའི་གཟིགས་མོ་བ་ཚོས་སྐད་འཕྲིན་གཏོང་སྤྲོད་སྤྱད་དེ་ཨའེ་ཏིང་པའོ་དམག་མིའི་རོལ་ཆའི་དུས་ཆེན་གྱི་སྤ་སེ་དང་དེ་བཞིན་ཐོན་རྫས་གཞན་དག་ཉོ་ཆོག"སྐད་འཕྲིན་གཏོང་སྤྲོད་ཤར་གཏོང་ཐུབ་པ་དེ་ཐོག་ནས་དབྱིན་སྐད་མི་ཤེས་པའི་ཀྲུང་གོའི་གཟིགས་མོ་བས་ཀྱང་ཨའེ་ཏིང་པའོ་དམག་མིའི་རོལ་ཆའི་དུས་ཆེན་གྱི་སྤ་སེ་ཉོ་ཐུབ་ལ། ཀྲུང་གོའི་གཟིགས་མོ་བའི་གྲངས་འབོར་ཀྱང་ཧ་ཅང་མང་དུ་འགྲོ་བ་མཐོང་ཐུབ"ཅེས་བཤད་པ་རེད། ཨའོ་ཨེར་ཧྥོ་ལིས་སྐད་འཕྲིན་གཏོང་སྤྲོད་ཕུད། ཨའེ་ཏིང་པའོ་དམག་མིའི་རོལ་ཆའི་དུས་ཆེན་གྱིས་ད་དུང་སྐད་འཕྲིན་དང་དཔོད་ཆུང་སོགས་ཀྲུང་གོའི་སྤྱི་འབྲེལ་ལས་སྟེགས་ནས་གཞུང་ཕྱོགས་ཀྱི་རྩིས་ཁྲ་བཟོས་ཏེ་དམག་མིའི་རོལ་ཆའི་དུས་ཆེན་གྱི་སྤུས་རྟགས་ཁྱབ་གདལ་གཏོང་ཐུབ་ཅེས་ངོ་སྤྲོད་བྱས་པ་རེད། 1950ལོར་འགོ་ཚུགས་པའི་ཨའེ་ཏིང་པའོ་དམག་མིའི་རོལ་ཆའི་དུས་ཆེན་ནི་ཨའེ་ཏིང་པའོ་སྒྱུ་རྩལ་དུས་ཆེན་གྱི་གྲུབ་ཆ་གལ་ཆེན་གྱི་གྲས་ཤིག་ཡིན་པ་དང་། ངོ་མཚར་ཆེ་བའི་དམག་མིའི་རོལ་ཆ་དང་སྣེ་མང་ཅན་གྱི་སྒྱུ་རྩལ་འཁྲབ་སྟོན་མཉམ་འདྲེས་ཟབ་མོ་ཐུབ་པས། དེ་ཉིད་གོ་ལ་ཧྲིལ་པོའི་སྐད་གྲགས་ཆེ་ཤོས་ཀྱི་དམག་མིའི་རོལ་ཆའི་དུས་ཆེན་གྱི་གྲས་ཤིག་ཏུ་གྱུར་བ་དང་ལོ་ལྟར་གཟིགས་མོ་བ་ཁྲི་22ཙམ་ལྟད་མོ་ལྟ་བར་ཡོང་རྒྱུའི་ཡིད་དབང་འགུག་གི་ཡོད། ཨའོ་ཨེར་ཧྥོ་ལིས་ངའི་རེ་བར་2020ལོའི་ཨའེ་ཏིང་པའོ་དམག་མིའི་རོལ་ཆའི་དུས་ཆེན་ཀྲུང་གོར་འཚོག་ཐུབ་རྒྱུའི་རེ་བ་ཡོད། "རྒྱུད་གཅིག་ལམ་གཅིག"གི་གྲོས་འགོས་ངར་བློ་སྒོ་མང་པོ་ཕྱེ་བྱུང་། ང་ཚོས་རྒྱལ་ཁབ་ཁག་གི་འཁྲབ་སྟོན་པ་ཨའེ་ཏིང་པའོ་གར་སྟེགས་ཐོག་གདན་དྲངས་བ་ཕུད། ད་དུང་ཕྱིར་བསྐྱོད་དེ་སུའུ་ཀེ་ལན་མི་རིགས་ཀྱི་རིག་གནས་དང་རིག་གནས་གཞན་དག་སྤེལ་རེས་ཡོང་བ་བྱེད་དགོས་ཞེས་བཤད་པ་རེད། ཁོང་གིས་ངའི་ལས་དོན་ཚོགས་པའི་ནང་མི་ཁག་གཅིག་གིས་ཀྲུང་གོ་དང་འབྲེལ་བ་ཟབ་མོ་ཡོང་ཆེད་རྒྱ་ཡིག་སྦྱོང་བཞིན་ཡོད་ཅེས་བཤད། སུའུ་ཀེ་ལན་དུ་ཀྲུང་གོ་དང་འབྲེལ་བ་ཟབ་ཏུ་གཏོང་འདོད་བྱེད་མཁན་དམག་མིའི་རོལ་ཆའི་དུས་ཆེན་ཁོ་ན་མིན་པར། སུའུ་ཀེ་ལན་གྱི་ཡུལ་སྐོར་ཁྱབ་གདལ་སྡེ་ཚན་གྱིས་ཉེ་ཆར་འགོ་བརྗོད་དུ"ཀྲུང་གོའི་ཆེད་གྲ་སྒྲིག་ཟིན"ཞེས་པའི་འཆར་གཞི་བཏོན་ཡོད། དེའི་དམིགས་ཡུལ་ནི་སུའུ་ཀེ་ལན་གྱི་བཟའ་བཏུང་དང་། ཞག་སྡོད། ཡུལ་སྐོར། སིལ་ཚོང་ལས་རིགས་བཅས་ཀྱི་ཚོང་པས་ཀྲུང་གོའི་ཡུལ་སྐོར་བའི་དགོས་མཁོ་དང་དད་མོས་སྔར་བས་ཤེས་རྟོགས་བྱས་ཏེ་ཀྲུང་གོའི་ཁྲོམ་ར་དང་འབྲེལ་མཐུད་སྟབས་བདེ་ཡོང་བ་བྱས་ནས་ཀྲུང་གོའི་ཡུལ་སྐོར་བ་དེ་བས་མང་བའི་ཡིད་དབང་འགུག་ཆེད་ཡིན་པ་རེད། ཨའེ་ཏིང་པའོ་ནི་སུའུ་ཀེ་ལན་གྱི་འཆར་གཞི་འདི་ལག་ལེན་བསྟར་མཁན་གྲོང་ཁྱེར་ཐོག་མ་དེ་རེད། ཨའེ་ཏིང་པའོ་དམག་མིའི་རོལ་ཆའི་དུས་ཆེན་གྱིས་ཀྲུང་གོའི་སྐད་འཕྲིན་གཏོང་སྤྲོད་བྱེད་སྟངས་སྤྱད་པ་ཕུད། གསར་འགོད་པས་ཉེ་ཆར་ཨའེ་ཏིང་པའོ་གྲོང་ཁུལ་གྱི་ཚོང་ཁང་ཁག་གཅིག་གི་སྒོའི་སྟེང་དུ་རྒྱ་ཡིག་མཚོན་རྟགས་དང་ཨའེ་ཏིང་པའོ་ཡུལ་སྐོར་ཅུས་ཀྱི་གཞུང་ཕྱོགས་སྐད་འཕྲིན་རྩ་གཉིས་ཨང་རྟགས་སྦྱར་ཡོད་པ་མཐོང་བྱུང་། སུའུ་ཀེ་ལན་གྱི་བལ་གྱི་ཐོན་རྫས་སམ་ཡང་ན་སུའུ་ཀེ་ལན་གྱི་ཝེ་ཧྲི་ཁེ་འཚོང་མཁན་ཚོང་ཁང་ཚང་མར་རྒྱ་སྐད་ཤོད་ཤེས་པའི་ཚོང་པ་རེ་འདུགམཛེས་ལྗོངས་ས་ཚིགས་དང་མགྲོན་ཁང་ཆེན་པོ་ནས་ད་དུང་རྒྱ་ཡིག་པར་མའི་ཨའེ་ཏིང་པའོ་ཡི་ཡུལ་སྐོར་ས་བཀྲ་ཡང་མཐོང་རྒྱུ་འདུགཞབས་ཞུ་འདི་དག་ནི་སུའུ་ཀེ་ལན་གྱི་ཡུལ་སྐོར་ཅུས་ཀྱིས་ཀྲུང་གོའི་ཡུལ་སྐོར་བའི་ཁྲོམ་རར་དམིགས་ནས་བརྟག་དཔྱད་བྱས་པ་ལས་བྱུང་བ་ཞིག་རེད། བརྟག་དཔྱད་བྱས་པ་ལས་མངོན་དོན། ཀྲུང་གོའི་ཡུལ་སྐོར་བར་མཁོ་ཆེ་ཤོས་ཀྱི་ཡུལ་སྐོར་གྱི་ཆ་ལག་ཚང་བའི་ཞབས་ཞུའི་ཁྲོད་ཀྱི་མདུན་གྲལ་ཨང་རིམ་ལྔ་ནི་རིན་མེད་WiFiདྲ་བ་དང་། སྒུལ་བདེའི་གཏོང་སྤྲོད། མགྲོན་ཁང་ནང་ཆུ་ཚྭ་པོ་ཡོད་པ། རྒྱ་ཡིག་པར་མའི་ས་བཀྲསྣེ་ཤན་པ་དང་དེ་བཞིན་ཀྲུང་གོའི་བཟའ་བཅའ་བཅས་རེད། འདི་ལོའི་ཟླ་དྲུག་པར་པེ་ཅིང་དང་ཨའེ་ཏིང་པའོ་དབར་ཐད་གཏོང་མཁའ་ལམ་ཤར་གཏོང་ཐུབ་པས་ཀྲུང་གོའི་ཡུལ་སྐོར་བ་སུའུ་ཀེ་ལན་དུ་བསྐྱོད་རྒྱུར་སྔར་བས་སྟབས་བདེ་བསྐྲུན་པ་མ་ཟད། ས་གནས་དེ་གའི་ཡུལ་སྐོར་ཁྲོམ་རར་ཡང་སྒུལ་ཤུགས་གསར་པ་ཞིག་བསྣན་ཡོད། སུའུ་ཀེ་ལན་ཡུལ་སྐོར་ཅུས་ཀྱི་གསར་དར་དཔལ་འབྱོར་དངོས་ཚན་ཁྲོམ་རའི་འགན་འཁུར་བ་ལའོ་ལ·མི་ཆི་ཨེར་གྱིས་ཨའེ་ཏིང་པའོ་ནི་དབྱིན་ཇིར་ཡུལ་སྐོར་དུ་ཡོང་མཁན་ཀྲུང་གོ་བའི་དགའ་ཤོས་བྱེད་པའི་ཡུལ་སྐོར་དམིགས་སའི་ཁུལ་གྲས་ཤིག་ཡིན་པ་དང་ཨང་རིམ་ཡང་ལོན་ཏོན་གྲོང་ཁྱེར་དང་འདྲ་པོ་ཡོད། ཀྲུང་གོའི་ཡུལ་སྐོར་བའི་གྲངས་འབོར་དང་ཡུལ་སྐོར་འཛད་སྤྱོད་མང་དུ་འགྲོ་བ་དང་བསྟུན་ནས་ངའི་ཉེ་བའི་ལོ་ཤས་རིང་གི་ལས་ཀ་གཙོ་བོ་ནི་ཀྲུང་གོའི་ཡུལ་སྐོར་བར་དམིགས་རྒྱུ་དེ་རེད་ཅེས་གསར་འགོད་པར་བཤད་བྱུང་། ཨའེ་ཏིང་པའོ་སྒྱུ་རྩལ་དུས་ཆེན་ཨུ་ཡོན་ལྷན་ཁང་གི་ཀྲུའུ་ཞི་སུའུ་ཧྲ·ཁའེ་ལི་ཡིས་ཡུལ་སྐོར་དཔལ་འབྱོར་ཕུད། ཀྲུང་གོ་དང་ཨའེ་ཏིང་པའོ་ཡི་རིག་གནས་དང་སྒྱུ་རྩལ་ཁྱབ་ཁོངས་སུ་ཡང་མཉམ་ལས་ཀྱི་གཏིང་ཤུགས་ཆེན་པོ་ཡོད། "ང་ཚོས་ཐད་གཏོང་མཁའ་ལམ་གྱིས་ཨའེ་ཏིང་པའོ་སྒྱུ་རྩལ་དུས་ཆེན་ལ་ཀྲུང་གོའི་ཡུལ་སྐོར་བ་དང་། གཟིགས་མོ་བ། འཁྲབ་སྟོན་ཚོགས་པ་དེ་བས་མང་བ་འདྲེན་རྒྱུའི་རེ་བ་ཡོད"ཅེས་བཤད་པ་རེད། 
མི་དམངས་དྲ་བའི་འཕྲིན། ཟླ་9ཚེས་16ཉིན"ལོ་གཅིག་དུས་གཅིག་གི"གནམ་མཐའ་འཛོལ་རུང་དུས་ཆེན་མཉམ་དུ་རོལ"ཞེས་པའི་ཟླ་མཆོད་དུས་ཆེན་གྱི་རོལ་དབྱངས་འདུ་ཚོགས་ཝེ་ལིང་ཐོན་དུ་འཚོགས་པ་རེད། རོལ་དབྱངས་འདུ་ཚོགས་དེ་ནེའུ་ཙི་ལན་ཀྲུང་གོའི་རིག་གནས་ལྟེ་གནས་དང་ཝེ་ལིང་ཐོན་གྱི་གྲོང་ཁྱེར་འཛུགས་སྐྲུན་ཐིང་གིས་མཉམ་དུ་གཙོ་གཉེར་བྱས་པ་ཞིག་དང་འཁྲབ་སྟོན་པ་ནེའུ་ཙི་ལན་ཨ་ལུའོ་ཧ་རོལ་ཆ་བཞི་མཉམ་དཀྲོལ་ཚོགས་པ་དང་། ཝེ་ལིང་ཐོན་སྡེ་ཁུལ་གྱི་མཉམ་གཞས་ཚོགས་པ། ཝེ་ལིང་ཐོན་ཁའར་པན་སློབ་གྲྭའི་མཉམ་གཞས་ཚོགས་པ་བཅས་ཡིན་པ་དང་གཙོ་བོ་ཕྱིར་སྡོད་རང་མི་དང་ཕྱི་ཁོངས་ཀྲུང་གོ་བ་ལས་གྲུབ་པའི་ཝེ་ལིང་ཐོན་ཤར་ཕྱོགས་གླུ་སྒྲའི་མཉམ་གཞས་ཚོགས་པ་ཡིན། ཁོང་ཚོས་མཉམ་དུ་རྒྱ་སྐད་དང་དབྱིན་སྐད་ཀྱི་གླུ་གཞས་བཏང་ནས་ཀྲུང་གོའི་སྲོལ་རྒྱུན་ཟླ་མཆོད་དུས་ཆེན་བསུས་པ་རེད།
ཟླ་མཆོད་དུས་ཆེན། མིང་གཞན་ལ་སྟོན་དཀྱིལ་དུས་ཆེན་དང་། ཟླ་བ་བརྒྱད་པའི་དུས་ཆེན། སྟོན་གྱི་དུས་ཆེན། ཟླ་བརྒྱད་པའི་ལྷན་འཛོམས་དུས་ཆེན། ཟླ་བར་སྙེགས་པའི་དུས་དང་། ཟླ་བར་རྩེ་བའི་དུས། བུ་མོའི་དུས་ཆེན་ནམ་ལྷན་འཛོམས་དུས་ཆེན་སོགས་མིང་གི་རྣམ་གྲངས་མང་པོ་ཡོད་ལ། དེ་དག་རེ་རེར་ཡང་རིག་གནས་དང་གཏམ་རྒྱུད་ཀྱི་རྒྱབ་ལྗོངས་ཕུན་སུམ་ཚོགས་པོ་རེ་ཡོད། དུས་ཆེན་འདི་ནི་སྤྱིར་བཏང་སྟོན་ཟླ་བརྒྱད་པའི་ཚེས་བཅོ་ལྔ་ལ་གཏོང་མོད། འོན་ཀྱང་སྟོན་ཟླ་གསུམ་གྱི་དཀྱིལ་ལ་འཁེལ་དགོས་པས་ས་གནས་ཁ་ཤས་སུ་བརྒྱད་པའི་བཅུ་དྲུག་ཉིན་ལ་དུས་ཆེན་དེར་རོལ་བའང་ཡོད། སྟོན་དཀྱིལ་དུས་ཆེན་ནི་ཀྲུང་གོའི་གནའ་སྲོལ་དུས་ཆེན་ཞིག་སྟེ། ད་ལྟ་ཧྭ་ཞ་མི་རིགས་ཀྱི་ཁྱབ་ཁོངས་ཡོངས་དང་། ཕལ་ཆེར་འཛམ་གླིང་གི་ཡུལ་གྲུ་གང་སར་དུས་ཆེན་འདི་རོལ་གྱིན་ཡོད། འོན་ཀྱང་དེ་ནི་ཀྲུང་གོ་བ་དང་ཀྲུང་གོའི་རིག་གནས་ཁྱབ་ཁོངས་ཀྱི་མི་ལས་འཛམ་གླིང་གི་མི་ཡོངས་རྫོགས་ནས་དུས་ཆེན་དེ་གཏོང་སྲོལ་ཡོད་པ་ཞིག་མིན། དུས་ཆེན་འདི་ནི་གནའ་བོའི་ཐང་རྒྱལ་རབས་ཀྱི་དུས་མགོ་ནས་བྱུང་ཞིང་ཐང་རྒྱལ་རབས་དར་བའི་དུས་དང་རིམ་བཞིན་སུང་རྒྱལ་རབས་ལ་སོགས་པའི་དུས་སུ་རྒྱུན་ཆགས་པ་བྱུང་། དེ་ནས་རྨེན་དང་ཆིན་རྒྱལ་རབས་ཀྱི་དུས་སུ་སྟོན་དཀྱིལ་དུས་ཆེན་འདི་ཉིད་ཀྲུང་གོའི་དུས་ཆེན་ཁྱད་པར་བ་དཔྱིད་གསར་དུས་ཆེན་དང་གྲལ་མཉམ་པའི་གོ་གནས་ཐོབ། ད་ལྟ་ཀྲུང་གོའི་བག་ཆགས་ཐེབས་པའི་ཡ་གླིང་དབུས་རྒྱུད་ཀྱི་རྒྱལ་ཁབ་ཁ་ཤས་ཀྱིས་ཀྱང་དུས་ཆེན་འདི་ཉིད་གཏོང་སྲོལ་ཡོད་ལ། རང་རྒྱལ་གྱིས་སྤྱི་ལོ་2008ལོ་ནས་བཟུང་རྒྱལ་ཁབ་ཀྱིས་ཁྲིམས་གཏན་འཁེལ་བའི་སྲོལག་རྒྱུན་གྱི་དུས་ཆེན་ཆེ་གྲས་བཞིའི་གྲས་སུ་བཅུག་པ་དང་། ད་དུང་སྤྱི་ལོ་2006ལོའི་ཟླ་5པའི་ཚེས་20ཉིན་རྒྱལ་སྲིད་སྤྱི་ཁྱབ་ཁང་གིས་དུས་ཆེན་འདི་ཉིད་མངོན་མིན་རིག་གནས་ཀྱི་ཤུལ་བཞག་རྩ་ཆེན་གྲས་སུ་བཞགགནའ་ནས་བཟུང་ཟླ་མཆོད་དུས་ཆེན་ལ་སྟོན་དཀྱིལ་དུས་ཆེན་དང་། ཟླ་འོད་ལ་རོལ་བ། ཟླ་བར་ཕྱག་འཚལ་བ། ཟླ་མཆོད་བག་ལེབ་ཟ་བ། ཀུའེ་ཧྭ་མེ་ཏོག་གམ་མེ་ཏོག་དྲི་ལྡན་ལ་རོལ་ཅིང་མེ་ཏོག་དེས་བསྙལ་བའི་ཆང་འཐུང་བ་སོགས་ཀྱི་སྲོལ་ཡོད་པ་རྣམས་ད་ལྟའི་བར་གྲ་མ་ཆག་གྲུ་མ་ཉམས་པར་དར་ཡོད། རྗེས་སུ་ཀྲུའུ་ཡོན་ཀྲང་གིས་ཟླ་མཆོད་བག་ལེབ་ནང་དུ་གསང་བརྡ་བཅུག་སྟེ་དམག་མི་རྣམས་ཕན་ཚུན་འདུ་རུབ་ཀྱིས་སོག་པོར་རྒོལ་བའི་གཏམ་རྒྱུད་བྱུང་བས་ད་ལྟ་མི་མང་བོ་ཞིག་གིས་ཟླ་མཆོད་བག་ལེབ་བམ་དུས་ཆེན་དེ་ཡོན་གྱི་དུས་སུ་གསར་དུ་བྱུང་བར་འདོད་པའང་ཡོད་མོད། དེ་ནི་རིག་གནས་ཀྱི་རྒྱབ་ལྗོངས་ཆ་ཚང་ལ་བརྒྱུད་མངའ་མེད་པའི་རང་རྟགས་ཡིན། སྟོན་དཀྱིལ་དུས་ཆེན་ནམ་ཟླ་མཆོད་དུས་ཆེན་ནི་ཟླ་བ་ཉ་གང་ཞིང་ཁྱིམ་མི་ལྷན་དུ་འཛོམས་པའི་དུས་ཆེན་ཞིག་ཡིན་ལ། ཕ་ཡུལ་དང་བྲལ་བ་དག་གིས་ཕ་ཡུལ་དང་གཉེན་ཉེ་མཛའ་མོ་སོགས་དྲན་པའི་དུས་ཚིགས་ཤིག་ཏུའང་ངོས་འཛིན་བྱེད་ཀྱི་ཡོད། དེ་བཞིན་དུ་སྟོན་འབྲས་ལེགས་ཤིང་བཀྲ་ཤིས་པ་དང་། བདེ་སྐྱིད་བསོད་ནམས་ཕུན་སུམ་ཚོགས་པའི་དུས་བཟང་ཞིག་ཀྱང་ཡིན། སྟོན་དཀྱིལ་དུས་ཆེན་དང་ལོ་གསར་དུས་ཆེན། དྭངས་གསལ་དུས་ཆེན། ལྔ་བའི་ཚེས་ལྔའི་དུས་ཆེན་བཅས་ནི་ཀྲུང་གོའི་གྲགས་ཅན་གྱི་སྲོལ་རྒྱུན་དུས་ཆེན་བཞི་རུ་གྲགས་སོ། རྩོམ་སྒྲིག་པ། སྣང་རྡོར། 
མི་དམངས་དྲ་བའི་འཕྲིན། རྒྱ་ཁྱོན་ཆེན་པོ་མེད་ལ་མི་འབོར་ཡང་མང་པོ་མེད་པའི་གྲོང་ཁྱེར་དེར་ལོ་གཅིག་ལ་རྒྱལ་སྤྱིའི་གྲགས་ཅན་གྱི་རིག་གནས་སྒྱུ་རྩལ་དུས་ཆེན་ཆེ་ཆུང་བཅུ་གྲངས་བདེ་བླག་ངང་གཉེར་གྱི་ཡོད། གྲོང་ཁྱེར་འདི་ནི་དབྱིན་ཇིའི་སུའུ་ཀེ་ལན་གྱི་ལྟེ་བའི་གྲོང་ཁྱེར་ཨའེ་ཏིང་པའོ་རེད་ལ། མིང་དོན་མཚུངས་པའི"སྒྱུ་རྩལ་དུས་ཆེན་གྲོང་ཁྱེར"ཡང་རེད། ཚེས་27ཉིན་འདི་ལོའི་ཨའེ་ཏིང་པའོ་ཡི་སྒྱུ་རྩལ་དུས་ཆེན་དངོས་སུ་མཇུག་འགྲིལ་བ་རེད། སྒྱུ་རྩལ་དུས་ཆེན་འདི་ནི་རིག་གནས་སྒྱུ་རྩལ་བྱེད་སྒོ་ཆེ་གྲས་ལྔའི་སྤྱི་མིང་ཞིག་རེད། ལོ་ལྟར་གྱི་ཟླ་བ་བརྒྱད་པ་ནི་ལོ་གཅིག་ནང་སུའུ་ཀེ་ལན་གྱི་གནམ་གཤིས་ཡག་ཤོས་ཀྱི་དུས་རེད། སྐབས་དེ་དུས་རིག་གནས་སྒྱུ་རྩལ་དུས་ཆེན་ཆེ་གྲས་ལྔ་གཅིག་སྡུད་ཐོག་ཨའེ་ཏིང་པའོ་རུ་འགོ་འཛུགས་ཀྱི་ཡོད། རིག་གནས་སྒྱུ་རྩལ་དུས་ཆེན་ཆེ་གྲས་ལྔའི་ཁྲོད་རྒྱལ་སྤྱིའི་སྒྱུ་རྩལ་དུས་ཆེན་ནི་ཡིད་འོང་ཉམས་དགའི་སྒྱུ་རྩལ་གྱི་ཚབ་མིང་རེད། འཁྲབ་ཁྲིད་པས་གོ་ལ་ཧྲིལ་པོའི་ས་ཕྱོགས་ཁག་ནས་ཆུ་ཚད་མཐོ་ཤོས་ཀྱི་སྒྱུ་རྩལ་ཚོགས་པ་འདེམས་སྒྲུག་བརྒྱབ་ནས་ཨའེ་ཏིང་པའོ་ཡི་སྒྱུ་རྩལ་ཚོམས་ཆེན་དུ་འཁྲབ་སྟོན་བྱེད་པར་གདན་དྲངས་ཀྱི་ཡོད། སྣ་འཛོམས་སྒྱུ་རྩལ་དུས་ཆེན(སྒྱུ་རྩལ་སྙེ་མའི་དུས་ཆེན་ཡང་ཟེར)ཐོག་ཚད་གཞི་མེད་པར་གང་སར་འཁྲབ་སྟོན་བྱེད་ཆོགདུས་ཆེན་འདིའི་ཐོག་སྒོ་དབྱེ་རྣམ་པའི་ཐོག་ནས་རྩལ་ནུས་དང་བསམ་ཚུལ་ཡོད་པའི་འཁྲབ་སྟོན་པ་ཡོངས་ལ་བསུ་བ་ཞུ་གི་ཡོད། དམག་དཔུང་གི་རོལ་ཆའི་དུས་ཆེན་ཐོག་དམག་རྩེད་དང་སྒྱུ་རྩལ་ཟུང་འབྲེལ་བྱེད་པའི་ཚོང་ལས་འཁྲབ་སྟོན་བྱེད་པ་དང་ལོ་ལྟར་སྤ་སེ་ཉོ་ཁག་པོ་ཡོད། རྒྱལ་སྤྱིའི་དཔེ་དེབ་དུས་ཆེན་ཐོག་དཔེ་དེབ་ཀྱི་པར་དབང་ཉོ་ཚོང་བྱེད་ཀྱི་མེད་ནའང་གོ་ལ་ཧྲིལ་པོའི་གྲགས་ཅན་རྩོམ་པ་པོ་དང་ཀློག་པ་པོ་སྤེལ་རེས་བྱེད་སའི་ཡུལ་གལ་ཆེན་ཞིག་རེད། མཐོང་ཚོར་སྒྱུ་རྩལ་དུས་ཆེན་ཐོག་མཐོང་ཚོར་སྒྱུ་རྩལ་དང་གྲོང་ཁྱེར་གྱི་སྐྲུན་དངོས་ཟུང་འབྲེལ་བྱེད་མཁས་པོ་བྱས་ཏེ་སྒྱུ་རྩལ་གྲོང་ཁྱེར་ཡོངས་སུ་ཁྱབ་པ་བྱེད་ཀྱི་ཡོད། དེས་མ་ཚད་ཨའེ་ཏིང་པའོ་ཡིས་ལོ་ལྟར་རྒྱལ་སྤྱིའི་ཚན་རྩལ་དུས་ཆེན་དང་། རྒྱལ་སྤྱིའི་གློག་བརྙན་དུས་ཆེན། རྗེ་སི་རོལ་དབྱངས་དུས་ཆེན། རྒྱལ་སྤྱིའི་སྒྲུང་གཏམ་ཤོད་པའི་དུས་ཆེན་བཅས་གཉེར་བ་མ་ཟད། ད་དུང་སུའུ་ཀེ་ལན་གྱི་ལོ་གསར་རྟེན་འབྲེལ་མཛད་སྒོའང་གཉེར་གྱི་ཡོད། དེའི་ཁྲོད་དུས་ཆེན་མང་པོའི་རྟེན་འབྲེལ་བྱེད་སྒོ་དུས་ཡུན་གཟའ་འཁོར་གཉིས་ཡན་ཡིན་པས་མིང་གྲགས་དང་ཤུགས་རྐྱེན་ཐེབས་ཤུགས་ཧ་ཅང་ཆེན་པོ་ལྡན་ཡོད། དུས་ཆེན་དེ་དག་དཔྱིད་ཀ་ནས་དགུན་ཁ་བར་རེས་མོས་ངང་གཉེར་ནས་གོ་ལ་ཧྲིལ་པོའི་རྒྱལ་ཁབ་དང་ས་ཁུལ་70ལྷག་ཙམ་གྱི་སྒྱུ་རྩལ་མཁས་ཅན་དང་ལྟད་མོ་བའི་ཡིད་དབང་བཀུག་སྟེ་ཨའེ་ཏིང་པའོ་གྲོང་ཁྱེར་དེ་གསོན་ཤུགས་ལྡན་པ་དང་ལོ་ཧྲིལ་པོར་ཧ་ཅང་འཁྲུག་པོ་ཡོད་པའི་གར་སྟེགས་ཆེན་པོ་ཞིག་ཏུ་འགྱུར་བ་བྱེད་ཀྱི་ཡོད། སོ་ཧྲ·ཁའེ་ལི་ནི་ཨའེ་ཏིང་པའོ་ཡི་སྒྱུ་རྩལ་དུས་ཆེན་ཚང་མའི"སྤྱི་གཉེར་ཆེན་པོ"རེད། 2007ལོར་གྲོང་ཁྱེར་དེའི་ཇེ་མང་དུ་འགྲོ་བའི་སྒྱུ་རྩལ་དུས་ཆེན་མཐུན་སྦྱོར་ངང་དོ་དམ་བྱ་ཆེད"དུས་ཆེན་ཨའེ་ཏིང་པའོ"ཞེས་པའི་དུས་ཆེན་མཐུན་ཚོགས་དེ་བཙུགས་པ་དང་སྒྱུ་རྩལ་དུས་ཆེན་ཚང་མ་དོ་དམ་བྱེད་ཀྱི་ཡོད། ཁའེ་ལིས་ད་ལྟ་ཀྲུའུ་ཞིའི་འགན་འཁུར་བཞིན་ཡོད། ཁའེ་ལིས་སྒྱུ་རྩལ་དུས་ཆེན་གྲོང་ཁྱེར་གྱི་ཉམས་འགྱུར་དེ་ཡུལ་འདི་གའི་གྲོང་མི་ལས་བྱུང་བ་ཞིག་རེད། ལོ་70ལྷག་ཙམ་ནང་སྒྱུ་རྩལ་དུས་ཆེན་དང་ཨའེ་ཏིང་པའོ་ཡི་མི་རབས་ཁ་ཤས་ཀྱི་མི་རྣམས་མཉམ་དུ་འཚར་ལོངས་བྱུང་ནས་ཁོང་ཚོའི་འཚོ་བའི་ཁྲོད་ཀྱི་གྲུབ་ཆ་གལ་ཆེན་ཞིག་ཏུ་གྱུར་ཡོད། "འཁྲབ་སྟོན་ནང་ཞུགས་པའམ་ཡང་ན་དང་བླངས་པ་དང་ལྟད་མོ་བ་སོགས་གང་ཞིག་བྱེད་རུང་། ཨའེ་ཏིང་པའོ་ཡི་མི་ཚང་མ་ནི་སྒྱུ་རྩལ་དུས་ཆེན་ནང་ཧུར་ཐག་ཞུགས་མཁན་ཤ་སྟག་རེད། ཁོང་ཚོས་སྒྱུ་རྩལ་དུས་ཆེན་ལ་མཐོང་ཆེན་དང་གཅེས་འཛིན་བྱས་ཏེ་གྲོང་ཁྱེར་འདིའི་འཚོ་བའི་སྤུས་ཚད་མཐོ་རུ་གཏོང་རྒྱུར་ལེགས་སྐྱེས་ཕུལ་ཡོད་ལ། ཁོང་ཚོའི་རྒྱབ་སྐྱོར་ལས་སྒྱུ་རྩལ་དུས་ཆེན་གྲོང་ཁྱེར་དེར་དགོས་ངེས་ཀྱི་སྤྱི་ཚོགས་ཀྱི་རིག་གནས་སྣང་ཚུལ་སྣ་ཚོགས་ཀྱི་སྣོད་བཅུད་ཁོར་ཡུག་ཀྱང་བཏོད་ཡོད"ཅེས་བཤད་པ་རེད། ཁའེ་ལིས་ཀྲུང་གོ་དཔེ་གཞིར་འཛིན་ནས་ཨའེ་ཏིང་པའོ་དང་ཀྲུང་གོའི་དབར་ལེ་དབར་ཁྲི་ཕྲག་ཡོད་ཀྱང་ཨའེ་ཏིང་པའོ་ཡི་སྒྱུ་རྩལ་དུས་ཆེན་ཁག་ཐོག་ཀྲུང་གོའི་རིག་གནས་སྒྱུ་རྩལ་གྱི་ཤུགས་རྐྱེན་ཐེབས་ཤུགས་ཇེ་ཆེར་འགྲོ་བ་དང་བཀྲག་མདངས་འཚེར་ཤུགས་ཇེ་ཆེར་འགྲོ་བཞིན་ཡོད། "རིག་གནས་མི་འདྲ་བའི་དབར་གྱི་སློབ་སྦྱོང་སྤེལ་རེས་དང་ཐུན་མོང་མཐུན་སྦྱོར་གསར་གཏོད་བྱེད་པ་ལས་སུའུ་ཀེ་ལན་དང་འཛམ་གླིང་དབར་སྦྲེལ་མཐུད་དེ་བས་དམ་ཟབ་ཏུ་སོང་ཡོད། ཉེ་ཆར་ང་ཚོས་ཧྲང་ཧའེ་དང་མཉམ་ལས་དྲན་ཐོ་བཞག་སྟེ་ཨའེ་ཏིང་པའོ་དང་ཀྲུང་གོའི་དབར་གྱི་སྤེལ་རེས་མུ་མཐུད་འཚོལ་ཞིབ་བྱ་རྒྱུ་ཡིན་ལ། ཀྲུང་གོའི་ཕུལ་བྱུང་གི་བརྩམས་ཆོས་དེ་བས་མང་བ་རེ་སྒུག་ཀྱང་བྱ་རྒྱུ་ཡིན"ཞེས་བཤད་པ་རེད། ན་ནིང་ནས་བཟུང"ཀྲུང་གོར་ལྟ་བ"ཅེས་པའི་རྣམ་གྲངས་དེ་སྤྱི་ཡོངས་འཁོར་རྒྱུག་དང་ཐོན་ཁུངས་བསྡུ་སྒྲིལ་གྱི་རྣམ་པའི་ཐོག་ནས་ཨའེ་ཏིང་པའོ་ཡི་སྣ་འཛོམས་སྒྱུ་རྩལ་དུས་ཆེན་དང་མཉམ་ལས་བྱས་པ་དང་ཀྲུང་གོའི་ཟློས་གར་གྱི་གར་སྟེགས་སྒྱུ་རྩལ་གྱི་སྟོབས་ཤུགས་གཅིག་སྡུད་ཐོག་མངོན་པར་བྱས་ཡོད། ཤེས་རྟོགས་བྱུང་བར་གཞིགས་ན། ཀྲུང་གོའི་གྲགས་ཅན་གྱི་ཞབས་བྲོ་མཁས་ཅན་དབྱང་ལི་ཕིང་གིས་འཁྲབ་ཁྲིད་བྱས་པའི་དེང་རབས་ཞབས་བྲོའི་བརྩམས་ཆོས"དཔྱིད་ཀའི་བསྟོད་གླུ"ཞེས་པ་སང་ལོ་ཨའེ་ཏིང་པའོ་རྒྱལ་སྤྱིའི་སྒྱུ་རྩལ་དུས་ཆེན་ཐོག་འཁྲབ་སྟོན་བྱ་རྒྱུ་རེད།
ཉེ་ཆར། སྣང་རྫོང་གི་དྭགས་པོའི་རིག་གནས་ཡུལ་སྐོར་དུས་ཆེན་སྐབས་བཞི་པ་དང་ཞིང་འབྲོག་པའི་ལོ་ལེགས་དུས་ཆེན་སྐབས་གཉིས་པ་གཉེར་ཏེ། ངོ་མཚར་ཆེ་བའི་འཁྲབ་སྟོན་དང་། ཁྱད་ལྡན་ཐོན་རྫས་འགྲེམས་ཚོང་། མཛེས་ལྗོངས་ཁུལ་དུ་ཡུལ་སྐོར། རྐང་ཐང་ཡུལ་སྐོར། མི་རིགས་ཀྱི་ལུས་རྩལ་འགྲན་བསྡུར་སོགས་ཀྱི་བྱེད་སྒོ་སྤེལ་ནས། ཡུལ་སྐོར་བར་རྣམ་པ་སྣ་ཚོགས་ཀྱི་དྭགས་པོའི་དམངས་སྲོལ་རིག་གནས་མྱོང་རོལ་བྱེད་དུ་བཅུག་སྟེ་མཛེས་སྡུག་ལྡན་ལ་བརྗེད་པར་དཀའ་བའི་བག་ཆགས་བཞག་ཡོད། སྣང་རྫོང་གི་དྭགས་པོའི་རིག་གནས་ཡུལ་སྐོར་དུས་ཆེན་སྐབས་བཞི་པའི་ཐོག་མི་རིགས་ཀྱི་ཁྱད་ལྡན་ལུས་རྩལ་འགྲན་བསྡུར་གཉའ་བཅག་དང་བྱེ་ཁུག་འགྱོག་པ་སོགས་ཀྱིས་ཡུལ་སྐོར་བའི་ཡིད་དབང་བཀུག་པ་དང་། ཤང་དང་གྲོང་རྡལ་ཁག་ནས་ཡོང་བའི་བདམས་ཐོན་པས་ཚ་ཚ་འུར་འུར་ངང་འགྲན་བསྡུར་བྱས་ཏེ་སྣང་རྫོང་གི་མི་དམངས་མཐུན་སྒྲིལ་འབད་འཐབ་ཀྱི་ལུས་རྩལ་གྱི་སྙིང་སྟོབས་དང་ཧུར་བརྩོན་ཡར་ཐོན་གྱི་བསམ་པའི་ཉམས་འགྱུར་མཚོན་པར་བྱས། 
ཕ་ན་མས་སང་ལོ་ནས་བཟུང་དཔྱིད་གསར་དུས་ཆེན་དེ་རྒྱལ་ཡོངས་རང་བཞིན་གྱི་དུས་ཆེན་ལ་གཏན་འཁེལ་བྱ་རྒྱུ་རེད། ཚེས་12ཉིན་ཕ་ན་མའི་སྲིད་གཞུང་གིས་2022ལོ་ནས་བཟུང་ཀྲུང་གོའི་ལུགས་རྙིང་ལོའི་ལོ་གསར་དེ་ཕ་ན་མའི་རྒྱལ་ཡོངས་རང་བཞིན་གྱི་དུས་ཆེན་ཞིག་ཏུ་གཏན་འཁེལ་བྱས་པ་དང་འབྲེལ་དཔྱིད་གསར་དུས་ཆེན་གྱི་རྟེན་འབྲེལ་བྱེད་སྒོ་ཕ་ན་མའི་རྒྱལ་སྤྱིའི་ཡུལ་སྐོར་འོས་སྦྱོར་འཆར་གཞི་དང་མཉམ་འདྲེས་བྱ་རྒྱུ་ཡིན་ཞེས་ཁྱབ་བསྒྲགས་བྱས་པ་རེད། ཕ་ན་མའི་རྒྱལ་ཁབ་ཡུལ་སྐོར་ཅུས་ཀྱི་ཅུས་ཀྲང་དབྱི་ཝན·ཨའེ་སི་ཅིར་ཏེ་སེན་གྱིས་གསར་དུ་སྤྱོད་འགོ་ཚུགས་པའི་ཕ་ན་མའི་འགྲེམས་ཚོགས་ལྟེ་གནས་སུ་འཚོགས་པའི་གསར་འགོད་པའི་ཚོགས་འདུའི་ཐོག་བཤད་དོན། གཏན་འབེབས་འདིའི་ཐོག་ནས་ཕ་ན་མའི་ཕྱི་ཁོངས་ཀྲུང་གོ་བའི་སྡེ་ཁུལ་གྱིས་ཕ་ན་མར་འཛིན་པའི་ཐོབ་ཐང་ངོས་འཛིན་གཅིག་མཐུན་དང་། རིགས་རྒྱུད་སྣ་མང་རང་བཞིན། སྣ་མང་རིག་གནས་བཅས་ཀྱི་ཐད་ལེགས་སྐྱེས་ཕུལ་བ་དང་དུས་མཚུངས་ཕ་ན་མའི་དཔལ་འབྱོར་འཕར་རྒྱུར་སྐུལ་ཁྲིད་ཀྱང་བྱ་རྒྱུ་མཚོན་ཡོད་ཅེས་བཤད་པ་རེད། མིག་སྔར་ཕ་ན་མ་ཕྱོགས་ཀྱིས་ཕ་ན་མ་དུ་བཅའ་སྡོད་ཀྲུང་གོའི་གཞུང་ཚབ་ཆེན་མོ་ཁང་དང་ལ་ཏིང་མེ་གླིང་གི་རྒྱལ་ཁབ་གཞན་དག་གི་ཕྱི་ཁོངས་ཀྲུང་གོ་བའི་ཚོགས་པ་དང་2022ལོའི་དཔྱིད་གསར་དུས་ཆེན་གྱི་རྟེན་འབྲེལ་བྱེད་སྒོ་ཁྱབ་གདལ་གཏོང་སྟངས་ཐད་གྲོས་མོལ་བྱེད་བཞིན་ཡོད། སྔོན་དཔག་བྱས་ན་རྟེན་འབྲེལ་བྱེད་སྒོ་ལས་ཨ་སྒོར་དུང་ཕྱུར་གཅིག་ལས་བརྒལ་བའི་དཔལ་འབྱོར་ཐོན་སྐྱེད་བྱས་ཚད་འཁྱེར་ཡོང་རྒྱུ་རེད། ཕ་ན་མར་བཅའ་སྡོད་ཀྲུང་གོའི་གཞུང་ཚབ་ཆེན་མོ་བ་ཝུའེ་ཆང་གིས་གསར་འགོད་པའི་ཚོགས་འདུའི་ཐོག་བཤད་དོན། དཔྱིད་གསར་དུས་ཆེན་ནི་ཀྲུང་གོ་བའི་ཆེས་སྲོལ་རྒྱུན་གྱི་དུས་ཆེན་ཞིག་ཡིན་པ་དང་ཀྲུང་གོའི་མངའ་ཁོངས་ཕྱི་རོལ་དུ་རྟེན་འབྲེལ་ཞུ་བའི་བྱེད་སྒོའང་ཉིན་བཞིན་མང་དུ་འགྲོ་གི་ཡོད། ཀྲུང་གོ་བ་ཕ་ན་མ་དུ་བཅའ་སྡོད་ལོ་རྒྱུས་ཡུན་རིང་ཡིན་པ་མ་ཟད། ཧ་ཅང་རྒྱ་ཆེ་བའི་ཕྱི་ཁོངས་ཀྲུང་གོ་བའི་སྡེ་ཁུལ་ཞིག་ཆགས་ཡོད། ཕ་ན་མའི་རིག་གནས་པུའི་པུའུ་ཀྲང་ཁ་ལུའོ་སི·ཨ་ཅི་ལའར་གྱིས་ངོ་སྤྲོད་བྱས་དོན། ཕྱི་ཁོངས་ཀྲུང་གོ་བ་ཕ་ན་མ་དུ་འབྱོར་བའི་དུས་ཚོད་དེ་དུས་རབས་19པའི་དུས་དཀྱིལ་བར་ཁུངས་འདེད་ཆོག་གི་ཡོད། མིག་སྔར་ཀྲུང་གོ་བ་ཁྲི་20ལྷག་ཙམ་ཕ་ན་མར་གནས་སྡོད་བྱས་ཡོད། ཕྱི་ཁོངས་ཀྲུང་གོ་བ་གནས་པ་དེས་ཕ་ན་མའི་མི་རིགས་རིག་གནས་ལ་ཤུགས་རྐྱེན་ཆེན་པོ་ཐེབས་ཡོད། དཔྱིད་གསར་དུས་ཆེན་དེ་ཕ་ན་མའི་རྒྱལ་ཡོངས་རང་བཞིན་གྱི་དུས་ཆེན་ཞིག་ཏུ་གཏན་འཁེལ་བྱེད་པའི་དམིགས་ཡུལ་ནི་ཕ་ན་མ་དེ་ལ་ཏིང་མེ་གླིང་གི་ཕྱི་ཁོངས་ཀྲུང་གོ་བའི་ཁྱིམ་ཚང་ཡོངས་ཀྱི་འདུ་འཛོམས་བྱ་ཡུལ་ཞིག་ཏུ་འགྱུར་བ་བྱས་ནས་ཁོང་ཚོས་ཀྲུང་གོར་ཡོད་པ་བཞིན་ལོ་གསར་གཏོང་ཐུབ་པ་བྱ་རྒྱུ་དེ་རེད། 
ཤིན་ཧྭ་གསར་འགྱུར་ཁང་པེ་ཅིང་ནས་གློག་འཕྲིན་འབྱོར་གསལ། གསར་འགོད་པར་ཀྲུང་གོ་རྒྱལ་ཁབ་ལྕགས་ལམ་ཚོགས་པ་ཚད་ཡོད་ཀུང་སི་ནས་ཤེས་རྟོགས་བྱུང་བར། ཟླ་6ཚེས་25ཉིན་ལྔ་པའི་ཚེས་ལྔའི་ངལ་གསོའི་ཉིན་དང་པོར། རྒྱལ་ཡོངས་ཀྱི་ལྕགས་ལམ་ཐོག་འགྲུལ་པ་མི་ཐེངས་ཁྲི་753སྐྱེལ་འདྲེན་བྱས་པ་དེ་དཔྱིད་གསར་དུས་ཆེན་རྗེས་ཀྱི་ཉིན་རེའི་འགྲུལ་པ་སྐྱེལ་འདྲེན་བྱེད་ཚད་མང་ཤོས་ཡིན་པ་རེད། ཟླ་6ཚེས་26ཉིན་རྒྱལ་ཡོངས་ལྕགས་ལམ་གྱིས་སྔོན་རྩིས་བྱས་ན་འགྲུལ་པ་མི་ཐེངས་ཁྲི་522སྐྱེལ་འདྲེན་བྱེད་པ་དང་འགྲུལ་པ་སྐྱེལ་འདྲེན་བྱེད་པའི་མེ་འཁོར་གཏོང་ཐེངས་262ཁ་སྣོན་བྱ་རྒྱུ་རེད། ས་གནས་ཁག་གི་ལྕགས་ལམ་སྡེ་ཚན་གྱིས"ཉིན་རེར་འཆར་འགོད་རེ"ལག་བསྟར་བྱས་ཏེ། གནས་ཚུལ་ལ་གཞིགས་ནས་སྐྱེལ་འདྲེན་བྱེད་ཤུགས་ལེགས་སྒྲིག་བྱེད་པ་དང་སྐྱེལ་འདྲེན་ཞབས་ཞུའི་སྤུས་ཚད་སྔར་བས་ལེགས་སུ་བཏང་ནས་འགྲུལ་པ་ཕར་འགྲོ་ཚུར་འོང་བྱེད་པར་སྟབས་བདེ་བསྐྲུན་ཡོད། ལྕགས་ལམ་སྡེ་ཚན་གྱིས་རྒྱ་ཆེའི་འགྲུལ་པ་ཚོར་དྲན་སྐུལ་ཞུ་རྒྱུར། ངལ་གསོའི་རིང་མེ་འཁོར་གཏོང་བའི་ཞིབ་ཕྲའི་ཆ་འཕྲིན་ལྕགས་ལམ་12306དྲ་ཚུགས(ལག་ཐོགས་ཁ་པར་གྱི་དུད་སྣེ)ཐོག་འཚོལ་ཆོག
●ཟློས་གར་གྱི་ནང་དོན་ཚང་མ་ཧ་ཅང་ཡག་པོ་ཡོད་པ། ●རྒྱ་ཆེའི་ལྟད་མོ་བ་ཚོ་དང་གདོང་ཐུག་གིས་ཕན་ཚུན་སྤེལ་རེས་བྱས་པ། ●སྣ་མང་ཅན་གྱི་སྤ་སེ་ཉོ་ཐབས་ལས་ལྟད་མོ་བར་སྟབས་བདེ་བསྐྲུན་པ། ●སྔར་ལས་ལྷག་པའི་སྒོ་ནས་མང་ཚོགས་ཚོས་རིག་གནས་འཕེལ་རྒྱས་ཀྱི་གྲུབ་འབྲས་མཉམ་སྤྱོད་ཐུབ་རྒྱུར་སྐུལ་འདེད་བཏང་བ། "ལོ་གསུམ་ལ་ཐེངས་རེ་གཉེར་བའི་ཀྲུང་གོའི་སྒྱུ་རྩལ་དུས་ཆེན་གྱིས་དུས་སྐབས་ཤིག་རིང་ཀྲུང་གོའི་གར་སྟེགས་སྒྱུ་རྩལ་གྱི་གྲུབ་འབྲས་ཆེ་ཤོས་ཀྱི་ཚབ་བྱེད་པ་དང་། ད་ཆ་སྒོར་100ཡང་གཏོང་མི་དགོས་པར་ཟློས་གར་ཁང་དུ་སྒྱུ་རྩལ་གྱི་སྟོན་མོ་ཉམས་རོལ་ཐུབ་ཀྱི་ཡོད་པས་ང་ཚོ་མི་སེར་གྱི་ངོས་ནས་བརྗོད་ན་བདེ་སྐྱིད་ཧ་ཅང་ཆེན་པོ་ཚོར་ཐུབ་ཀྱི་འདུག"ཅེས་ཧྲང་ཧའེ་ཡི་གྲོང་མི་ལི་ཝུའེ་ཡིས་མི་རིགས་ཀྱི་གླུ་གར"དཔའ་བོ"དང་། ཟློས་གར"ནམ་ཡང་ནུབ་ཐབས་མེད་པའི་གློག་རླབས"རྔ་རྡུང་ཟློས་གར"ཧོ་ཤིས་གྲོང་ཚོའི་གཏམ་རྒྱུད"སོགས་ཉིན་ཤས་བསྟུད་མར་བལྟས་རྗེས་སེམས་འགུལ་ཚད་མེད་ཐེབས་བཞིན་དུ་བཤད། ཁོང་གིས་གཏམ་རྒྱུད་ཀྱི་ནང་དོན་དང་། སྒྱུ་རྩལ་གྱི་སྟངས་སྟབས་གར་སྟེགས་ཀྱི་གློག་འོད་བཅས་ཚང་མ་ཧ་ཅང་སྤུས་ལེགས་བཟོས་འདུག་པས"ཝུན་ཧྭ་བྱ་དགའ་ཆེན་པོར"འགྲན་རྩོད་བྱེད་པའི་ཆུ་ཚད་མཐོ་བའི་ཟློས་གར་ཞིག་ཡིན་རིན་ཆོག་འདུག་ཅེས་བཤད། "ཟློས་གར་དང་། གཏམ་བརྗོད་ཟློས་གར། བྱིས་པའི་ཟློས་གར། གཞས་མ་གཏམ་གྱི་ཟློས་གར་བཅས་རྒྱལ་ཡོངས་ཀྱི་ས་གནས་ཁག་གིས་སྣ་མང་ཕུན་སུམ་ཚོགས་པའི་སྒྱུ་རྩལ་དེ་དག་ད་ཆ་ཧྲང་ཧའེ་ཁོ་ན་ནས་ཆ་ཚང་ལྟ་ཐུབ་པ་དང་ལྟད་མོ་ཧ་ཅང་ཆེན་པོ་འདུག་པས་བསྔགས་བརྗོད་མི་བྱེད་ཀ་མེད་རེད"ཅེས་ལིའུ་ཐའོ་ཡིས་བཤད། ལྟད་མོ་བ་ལིའུ་ཐའོ་ནི་སྒྱུ་རྩལ་ཆེད་ལས་ཀྱི་སློབ་གྲྭ་ཆེ་མོ་བ་ཞིག་ཡིན་ཞིང་། སྒྱུ་རྩལ་དུས་ཆེན་གྱི་ལྟད་མོ་ཤིན་ཏུ་ཆེ་བའི་ཟློས་གར་ཁག་ལས་ཁོང་ལ་ཕན་པ་ཆེན་པོ་ཐོབ་ཡོད། ཁོང་གིས་དེ་བས་དགའ་ཚོར་བྱེད་དགོས་པ་ཞིག་ནི་སྒྱུ་རྩལ་དུས་ཆེན་གྱི་འཁྲབ་སྟོན་ཚོགས་པ་དང་ཝུན་ཧྭ་འཁྲབ་སྟོན་གྱི་བྱ་དགའ་ཐོབ་མཁན་སྒྱུ་རྩལ་པ་ཁག་གཅིག་དང་། དེ་བཞིན་སྐར་ཚོགས་བྱ་དགའི་ནང་ཞུགས་མཁན་ཚོགས་པ་བཅས་ཀྱིས་རང་འགུལ་ངང་སྤྱི་གླིང་དང་། སྤྱི་ཕན་གར་སྟེགས། ཐང་ཆེན་སོགས་སུ་བསྐྱོད་དེ་རྒྱ་ཆེའི་ལྟད་མོ་བ་ཚོ་དང་གདོང་ཐུག་གིས་ཕན་ཚུན་སྤེལ་རེས་བྱས་པ་དེ་རེད། "སྒྱུ་རྩལ་གྱི་སྤེལ་རེས་དེ་ལྟ་བུ་ཧ་ཅང་དཀའ་བ་ཞིག་ཡིན་ལ། ང་ཚོས་རེ་སྒུག་ཆེན་པོ་བྱེད་པ་ཞིག་ཀྱང་རེད"ཅེས་ལིའུ་ཐའོ་ཡིས་བཤད། མིག་སྔར། རིག་གནས་དང་ཡུལ་སྐོར་པུའུ་དང་ཧྲང་ཧའེ་གྲོང་ཁྱེར་མི་དམངས་སྲིད་གཞུང་གིས་ཐུན་མོང་ཐོག་གཙོ་གཉེར་བྱས་པའི་ཀྲུང་གོའི་སྒྱུ་རྩལ་དུས་ཆེན་སྐབས་བཅུ་གཉིས་པ（གཤམ་དུ"སྒྱུ་རྩལ་དུས་ཆེན་སྐབས་བཅུ་གཉིས་པ"ཞེས་བསྡུ་རྒྱུ）གཉེར་བཞིན་ཡོད། གོང་ཁེ་ལ་དམངས་ལ་ཕན་འདོགས་པའི་ཕུལ་བྱུང་གི་ཟློས་གར་འགྲེམས་འཁྲབ་དང་། རིན་པ་མི་དགོས་པའི་སྤྱི་ཕན་དམངས་ཕན་འཁྲབ་སྟོན་རབ་དང་རིམ་པ། འབྲེལ་ཡོད་ཀྱི་ལེ་ལག་ཚང་བའི་རིག་གནས་དང་ཡུལ་སྐོར་མཉམ་འདྲེས་ཐོན་རྫས་སོགས་ལས་གཙོ་གཉེར་ཕྱོགས་ཀྱིས་སྒྱུ་རྩལ་དུས་ཆེན་གྱིས་དམངས་ལ་ཕན་པ་བསྐྲུན་པ་དང་རྒྱ་ཆེ་རུ་གཏོང་བའི་ཐད་གསར་འབྱེད་ཤུགས་ཆེན་བྱས་ནས"སྒྱུ་རྩལ་གྱི་སྟོན་ཚོགས། མི་དམངས་ཀྱི་དུས་ཆེན"བཏོད་ཡོད་པ་རེད། མང་ཚོགས་དེ་བས་མང་བར་ཕན་པ་ཐོབ་ཆེད། སྒྱུ་རྩལ་དུས་ཆེན་སྐབས་བཅུ་གཉིས་པས་སྤྱི་ཕན་སྤ་སེའི་རིན་གོང་རྒྱུན་འཁྱོངས་བྱས་པ་དང་སྒྱུ་རྩལ་དུས་ཆེན་གྱི་འགྲེམས་འཁྲབ་ནང་ཞུགས་མཁན་ཕུལ་བྱུང་ཟློས་གར་ཁག་51གིས་ཧྲང་ཧའེ་གྲོང་ཁྱེར་ཡོངས་ཀྱི་ཟློས་གར་ཁང་19ལ་འཁྲབ་སྟོན་ཐེངས་102བྱས་པ་དང་། སྤ་སེ་ཁ་གྲངས་ཁྲི་10བཙོངས་པ་དང་། སྤ་སེའི་རིན་གོང་སྒོར་60ནས་380བར་མི་འདྲ་བ་ཡོད་པའི་ཁྲོད་རིན་གོང་འབྲིང་བ་དང་དམའ་བས་60%བརྒལ་ཡོད་པ་རེད། ལྟད་མོ་བས་སྤ་སེ་ཉོ་བདེ་པོ་ཡོང་ཆེད། སྒྱུ་རྩལ་དུས་ཆེན་སྐབས་བཅུ་གཉིས་པས་སྣ་མང་ཅན་གྱི་སྤ་སེ་ཉོ་ཐབས་བཟོས་པ་ལས་ལྟད་མོ་བས་ཟློས་གར་ཁང་ཁག་གི་སྐར་ཁུང་ནས་ཐད་ཀར་སྤ་སེ་ཉོ་ཐུབ་པ་མ་ཟད། ད་དུང"སྒྱུ་རྩལ་དུས་ཆེན་སྐབས་བཅུ་གཉིས་པའི"གཞུང་ཕྱོགས་དྲ་བ་དང་དེ་བཞིན་གཞུང་ཕྱོགས་ཀྱི་སྐད་འཕྲིན་སྤྱི་རྟགས་དང་ཟློས་གར་ཁང་ཁག་གི་གཞུང་ཕྱོགས་དྲ་བ་སོགས་ལས་སྟེགས་དྲ་ཐོག་ནས་སྤ་སེ་ཉོ་བ་དང་སྦྲགས། ཟློས་གར་ཁང་དུ་དམིགས་བསལ་བཙུགས་པའི་སྤ་སེ་སྤྲོད་སའི་འཕྲུལ་ཆས་ཐོག་ནས་སྤ་སེ་ལེན་ཆོག་གི་ཡོད། རྒྱ་ཆེའི་མང་ཚོགས་ཚོས་རིག་གནས་འཕེལ་རྒྱས་ཀྱི་གྲུབ་འབྲས་མཉམ་སྤྱོད་ཐུབ་རྒྱུར་སྔར་བས་སྐུལ་འདེད་གཏོང་ཆེད། སྒྲིག་འཛུགས་ཨུ་ཡོན་ལྷན་ཁང་གིས་ད་དུང་རིག་གནས་དམངས་ཕན་བྱེད་སྒོ་རབ་དང་རིམ་པ་སྤེལ་ནས་མི་སེར་དེ་བས་མང་བ་ཟློས་གར་ཁང་དང་། མཛེས་རྩལ་ཁང་། སྒྱུ་རྩལ་དུས་ཆེན་གཉེར་ཡུལ་བཅས་སུ་ད་དུང་ཡིད་དབང་བཀུག་པ་དཔེར་ན། སྒྱུ་རྩལ་དུས་ཆེན་སྐབས་བཅུ་གཉིས་པའི་འཁྲབ་སྟོན་ཚོགས་པ་དང་སྒྱུ་རྩལ་མཁས་ཅན་ཁག་གཅིག་སྒྲིག་འཛུགས་བྱས་ཏེ་གཞི་རིམ་དུ་སྤྱི་ཕན་རང་བཞིན་གྱི་འཁྲབ་སྟོན་ཐེངས་60བྱས་པ་དང་། མཛེས་རྩལ་པ་དང་། ཡིག་གཟུགས་མཁས་ཅན། པར་རྒྱག་མཁས་ཅན་བཅས་ཁག་གཅིག་སྒྲིག་འཛུགས་བྱས་ནས་གཞི་རིམ་དུ་སྐྱོད་པ། སྐར་ཚོགས་བྱ་དགའི་མཐའ་བསྡུར་དང་བྱ་དགའ་ཐོབ་པའི་འཁྲབ་ཚན་ཚང་མ་ནི་སྤྱི་ཕན་རང་བཞིན་གྱི་འཁྲབ་སྟོན་ཡིན་པ། འཁྲབ་རྩལ་དང་དེ་བཞིན་རིག་གནས་གསར་གཏོད་ཐོན་རྫས་དངོས་མང་སྟོན་ཚོགས་དང་། ཕུལ་བྱུང་གི་མཛེས་རྩལ། ཡིག་གཟུགས། པར་རྒྱག་སོགས་བརྩམས་ཆོས་རིན་མེད་ངང་མང་ཚོགས་ལ་འགྲེམས་སྟོན་བྱས་པ་རེད། 
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་2ཚེས་1ཉིན་གློག་འཕྲིན་འབྱོར་གསལ། ཀྲུང་ཧྭ་མི་རིགས་ཀྱི་སྲོལ་རྒྱུན་དུས་ཆེན་ལུགས་རྙིང་ལོའི་དཔྱིད་གསར་དུས་ཆེན་འཆར་ལ་ཉེ་བའི་མཚམས་སུ་ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི་དང་། རྒྱལ་ཁབ་ཀྱི་ཀྲུའུ་ཞི། ཀྲུང་དབྱང་དམག་ཨུད་ཀྱི་ཀྲུའུ་ཞི་བཅས་ཡིན་པའི་ཞི་ཅིན་ཕིང་གིས་པེ་ཅིང་དུ་གཞི་རིམ་གྱི་ལས་བྱེད་པ་དང་མང་ཚོགས་ལ་གཟིགས་པ་དང་འཚམས་འདྲི་གནང་བ་དང་། པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་ཀྱི་གྲ་སྒྲིག་ལས་དོན་ལ་རྟོག་ཞིབ་གནང་བ་མ་ཟད། རྒྱལ་ཡོངས་མི་རིགས་ཁག་གི་མི་དམངས་ལ་དཔྱིད་གསར་དུས་ཆེན་གྱི་སྨོན་འདུན་བཟང་པོ་དང་། མི་རིགས་ཁག་གི་མི་དམངས་བདེ་སྐྱིད་ཁམས་བདེ་དང་རླབས་ཆེན་མེས་རྒྱལ་དར་རྒྱས་གོང་འཕེལ་ཡོང་བའི་སྨོན་འདུན་བཟང་པོ་ཞུས་པ་རེད། དགུན་དུས་ཀྱི་པེ་ཅིང་དུ་ནམ་མཁའ་སྔོ་ཞིང་ཉི་འོད་རབ་ཏུ་འཚེར། ཟླ་2ཚེས་1ཉིན་ཞི་ཅིན་ཕིང་གིས་ཀྲུང་གུང་ཀྲུང་དབྱང་ཆབ་སྲིད་ཅུས་ཀྱི་ཨུ་ཡོན་པེ་ཅིང་གྲོང་ཨུད་ཀྱི་ཧྲུའུ་ཅི་ཚའེ་ཆི་དང་ཧྲི་ཀྲང་ཁྲེན་ཅེ་ཉིང་གི་ཕེབས་རོགས་འོག་ལས་ཁུངས་དང་། སྡེ་ཁུལ། དགུན་དུས་སྦྱོང་བརྡར་ལྟེ་གནས་བཅས་སུ་རྟོག་ཞིབ་གནང་བར་ཕེབས་ནས་གཞི་རིམ་གྱི་ལས་བྱེད་པ་དང་མང་ཚོགས་ལ་ཏང་ཀྲུང་དབྱང་གི་ཐུགས་ཁུར་དང་འཚམས་འདྲི་མཚོན་པར་གནང་བ་རེད། སྔ་དྲོ་ཞི་ཅིན་ཕིང་དང་ཐོག་པེ་ཅིང་གྲོང་ཁྱེར་སྤྱི་བདེ་ཅུས་སུ་ཕེབས་ཏེ་མཉམ་གྲུབ་དམག་འཐབ་བཀོད་འདོམས་ལྟེ་གནས་དང་བཀོད་འདོམས་ཚོམས་ཆེན་དུ་ཕེབས་པ་རེད། བཀོད་འདོམས་ཚོམས་ཆེན་དུ་ཞི་ཅིན་ཕིང་གིས་བརྙན་ལམ་ཐོག་ནས་འཐབ་ས་དང་པོའི་ལས་སྒྲུབ་མི་དམངས་ཉེན་རྟོག་པ་དང་སྦྲེལ་མཐུད་གནང་སྟེ་ཁོང་ཚོར་ཟོལ་མེད་ཀྱི་འཚམས་འདྲི་དང་། བདེ་འཇགས་ལ་དོ་སྣང་དང་གཟུགས་པོར་བདག་གཅེས་བྱེད་དགོས་པའི་བཀའ་མངགས་གནང་བ་མ་ཟད། རྒྱལ་ཡོངས་ཀྱི་རྒྱ་ཆེའི་སྤྱི་བདེའི་ལས་བྱེད་ཉེན་རྟོག་པར་ལོ་གསར་གྱི་འཚམས་འདྲི་གནང་བ་རེད། ཞི་ཅིན་ཕིང་གིས་དུས་ཆེན་གཏོང་རིང་རྒྱལ་ཡོངས་དང་ལྷག་པར་དུ་རྒྱལ་སའི་ཁུལ་གྱི་སྤྱི་ཚོགས་བརྟན་ལྷིང་ལ་ཏང་ཀྲུང་དབྱང་གིས་དོ་ཁུར་ཆེན་པོ་བྱེད་པ་དེ་ནི་མི་དམངས་མང་ཚོགས་ལ་བདེ་སྐྱིད་ལྡན་པའི་ལོ་གསར་ཞིག་གཏོང་རྒྱུ་ཡོང་བའི་ཆེད་དུ་རེད། འདི་ལོ་ནི་ཀྲུང་གོ་གསར་པ་དབུ་བརྙེས་ནས་ལོ་70འཁོར་བའི་ལོ་ཞིག་ཡིན་པས། རྒྱལ་སའི་སྤྱི་ཚོགས་བརྟན་ལྷིང་འགན་ལེན་བྱེད་པར་པེ་ཅིང་གྲོང་ཁྱེར་གྱི་ལས་འགན་གཟི་བརྗིད་ཆེ་བ་དང་། འགན་འཁྲི་ལྕི་བ། ལས་འགན་དཀའ་ཚེགས་ཆེ་བ་བཅས་ཡོད་པས། ཕྱོགས་ཁག་གི་ལས་དོན་ལ་སྤྱི་འདོམས་སྐུལ་འདེད་གཏོང་བ་དང་ལས་འགན་མཐའ་གཅིག་ཏུ་ཡག་པོ་བསྒྲུབས་ནས་ཏང་ཀྲུང་དབྱང་ཐུགས་བློ་བདེ་པོ་དང་རྒྱལ་ཡོངས་མི་དམངས་བློ་བདེ་པོ་ཡོང་བ་བྱེད་དགོས་པའི་ནན་བཤད་གནང་བ་རེད། དཔྱིད་གསར་དུས་ཆེན་འཆར་ལ་ཉེ་བས་པེ་ཅིང་གྲོང་ཁྱེར་དུ་ལོ་གསར་གྱི་རྣམ་པ་ཟབ་ཅིང་། ཁྲོམ་གཞུང་དང་སྲང་ལམ་ཁག་ཏུ་རྣམ་པར་བཀྲ་བའི་ལྒང་བཞུས་བརྒྱན་པ་དང་ཁྱིམ་དུད་ཚང་མས་དཔྱིད་གསར་དུས་ཆེན་དགའ་བས་བསུ་རྒྱུར་སྟ་གོན་བྱེད་བཞིན་མཆིས། ཞི་ཅིན་ཕིང་མདུན་སྒོའི་ཤར་ཁུལ་གྱི་ཚའོ་ཁྲང་སྲང་ལམ་བཞི་པར་ཞབས་ཐང་དུ་ཕེབས་ཏེ་སྲང་ལམ་གྱི་རྣམ་པར་གཟིགས་པ་དང་། ས་ཁོངས་འཆར་འགོད་འཛུགས་སྐྱོང་དང་། གྲོང་ཁུལ་རྙིང་པ་སྲུང་སྐྱོབ། སྡོད་མལ་ཁོར་ཡུག་ལེགས་སུ་གཏོང་བ་སོགས་ཀྱི་གནས་ཚུལ་ངོ་སྤྲོད་གསན་པ་རེད། ཞི་ཅིན་ཕིང་གིས་པེ་ཅིང་གིས་གྲོང་ཁུལ་རྙིང་པ་སྲུང་སྐྱོབ་བཅོས་སྐྱོང་བྱེད་པའི་བསམ་ཕྱོགས་དང་བྱེད་སྟངས་ལ་ཁས་ལེན་གནང་ཞིང་། ཁོང་གིས་གྲོང་ཁྱེར་ཞིག་གི་ལོ་རྒྱུས་ཀྱི་གནའ་ཤུལ་དང་། རིག་གནས་ཀྱི་གནའ་ཤུལ། སྤྱི་ཚོགས་ཀྱི་རིག་གནས་སྣང་ཚུལ་སྣ་ཚོགས་ཀྱི་ནང་དོན་བཅས་ནི་གྲོང་ཁྱེར་གྱི་སྐྱེ་སྟོབས་ཀྱི་ཆ་ཤས་ཤིག་རེད། གྲོང་ཁུལ་རྙིང་པ་སྒྱུར་བཀོད་རིམ་སྤོར་བྱ་རྒྱུ་དེ་ཉིད་ལོ་རྒྱུས་ཀྱི་གནའ་ཤུལ་སྲུང་སྐྱོབ་དང་ལོ་རྒྱུས་ཀྱི་རྩ་བ་ཉར་ཚགས་བྱ་རྒྱུ་དང་གཅིག་གྱུར་ཡོང་བ་བྱེད་པར་སྡོད་མལ་ཁོར་ཡུག་ལེགས་སུ་གཏོང་དགོས་ལ། ལོ་རྒྱུས་དང་རིག་གནས་ཀྱི་ནང་དོན་ལའང་སྲུང་སྐྱོབ་བྱས་ཏེ་ལོ་རྒྱུས་རིག་གནས་དང་དེང་རབས་འཚོ་བ་གཞི་གཅིག་མཉམ་འདྲེས་ཡོང་བ་བྱེད་དགོས་པའི་ནན་བཤད་གནང་བ་རེད། ཚའོ་ཁྲང་སྲང་ལམ་དུ་སྔོན་མ་སྡོད་མལ་གྱི་ཆ་རྐྱེན་ཅུང་ཞན་པ་དང་། ད་ཆ་སྒྱུར་བཀོད་བྱས་རྗེས་སྡོད་མལ་ཁོར་ཡུག་ཧ་ཅང་ལེགས་སུ་ཕྱིན་ནས"པེ་ཅིང་རྙིང་པར་རྣམ་པ་གསར་པ་དང་སྲང་ལམ་རྙིང་པར་འཚོ་བ་གསར་པའི"ཉམས་འགྱུར་མངོན་ཡོད། ཞི་ཅིན་ཕིང་གིས་སྔ་རྗེས་སུ་གྲོང་མིའི་སྒོ་ར་གཉིས་ནང་ཕེབས་ནས་གྲོང་ཁུལ་རྙིང་པ་སྒྱུར་བཀོད་བྱས་རྗེས་ཀྱི་གྲོང་མིའི་སྡོད་ཁང་གི་ཆ་རྐྱེན་ལེགས་སུ་ཕྱིན་པའི་གནས་ཚུལ་མཁྱེན་རྟོགས་གནང་བ་རེད། ཞི་ཅིན་ཕིང་གིས་ཁོང་ཚོའི་འཚོ་བ་ཇི་འདྲ་ཡོད་མེད་དང་། དགུན་དུས་གང་ལ་བརྟེན་ནས་དྲོད་ལེན་བྱེད་ཀྱི་ཡོད་མེད། ཟླ་རེར་གློག་རིན་ག་ཚོད་འགྲོ་གི་ཡོད་མེད། ལོ་གསར་མཁོ་ཆས་གྲ་སྒྲིག་ཟིན་ཡོད་མེད་སོགས་བཀའ་འདྲི་ཞིབ་ཕྲ་གནང་བ་དང་སྦྲགས་ཁོང་ཚོར་འཚོ་བ་བདེ་སྐྱིད་ལྡན་པ་ཡོང་བའི་སྨོན་འདུན་ཞུས་པ་རེད། ཞི་ཅིན་ཕིང་གིས་དགྱེས་ཚོར་ཆེན་པོས་རྒྱ་ཡིག"福"བསྣམས་ནས་སྒོ་སྟེང་དུ་སྦྱར་གནང་བ་དང་དེ་གར་ཡོད་པའི་གྲོང་མི་རྣམས་ལ་ལོ་གསར་གྱི་འཚམས་འདྲི་ཞུས་པ་རེད། ཞི་ཅིན་ཕིང་གིས་ཀྲུང་གོ་གུང་ཁྲན་ཏང་གིས་བརྩོན་ལེན་བྱེད་པ་ནི་མི་སེར་གྱི་འཚོ་བ་སྔར་བས་ལེགས་སུ་གཏོང་རྒྱུ་དེ་རེད་ཅེས་གསུངས་པ་རེད། ཚའོ་ཁྲང་སྲང་ལམ་བཞི་པའི"སྒོ་ར་ཆུང་ངུའི་གྲོས་བསྡུར་ཚོམས་ཆེན"དང་སྡེ་ལས་ཞབས་ཞུའི་ས་ཚིགས་ནི་སྡེ་ཁུལ་གྱི་སྤྱི་པའི་ལས་དོན་གྲོས་བསྡུར་བྱ་ཡུལ་ཞིག་ཡིན་ལ། སྡེ་ཁུལ་ལ་ཞབས་འདེགས་ཞུ་བའི་ལས་འགན་གལ་ཆེན་ཁུར་ཡོད། ཞི་ཅིན་ཕིང་གིས་བྱེད་སྟངས་དེ་རིགས་ལ་བསྔགས་བརྗོད་གནང་བ་རེད། ཁོང་གིས"སྒོ་ར་ཆུང་ངུའི་གྲོས་བསྡུར་ཚོམས་ཆེན"བཙུགས་ནས"གྲོང་མིའི་དོན་དག་གྲོང་མིས་གྲོས་བསྡུར་དང་། གྲོང་མིའི་ལས་དོན་གྲོང་མིས་ཐག་གཅོད་བྱེད་དུ་བཅུག་པ"དེས་སྡེ་ཁུལ་གྱི་གྲོང་མིའི་གཏོགས་ཁོངས་ཀྱི་སེམས་པ་དང་བདག་པོའི་འདུ་ཤེས་ཟབ་ཏུ་འགྲོ་བ་དང་། སྡེ་ཁུལ་གྱི་བཅོས་སྐྱོང་དང་ཞབས་ཞུ་གནད་སྨིན་ཅན་དང་ཞིབ་ཚགས་ཅན་གྱི་ཆུ་ཚད་མཐོ་རུ་འགྲོ་བར་ཕན་པ་ཡོད་ཅེས་གསུངས་པ་རེད། ཞི་ཅིན་ཕིང་གིས་འདི་གའི་གྲོང་མི་རྣམས་ཀྱིས་འཚོ་བའི་ཁོར་ཡུག་གསར་པ་དང་འཚམ་པ་དང་། ཡ་རབས་སྐྱོན་བྲལ་གྱི་འཚོ་བ་སྐྱེལ་སྟངས་འཇགས་པ། གད་སྙིགས་རིགས་དབྱེ་དང་ཁོར་ཡུག་འཕྲོད་བསྟེན་ཡག་པོ་ཡོང་བ་བཅས་བྱ་རྒྱུའི་ཐུགས་རེ་གནང་བ་རེད། དེ་རྗེས་ཞི་ཅིན་ཕིང་གིས་སྡེ་ལས་ཞབས་ཞུའི་ས་ཚིགས་སུ་ཕེབས་ནས་ཁྲོམ་གཞུང་དང་སྡེ་ཁུལ་གྱི་ལས་དོན་མི་སྣ་དང་སྡེ་ལས་ལས་དོན་མི་སྣར་འཚམས་འདྲི་གནང་བ་དང་ཁོང་ཚོར་ལས་གནས་བརྟན་སྲུང་དང་མང་ཚོགས་ལ་སེམས་ཁུར་བྱས་ཏེ་ཚང་མས་དགའ་སྐྱིད་ལྡན་པའི་དཔྱིད་གསར་དུས་ཆེན་ཞིག་གཏོང་རྒྱུ་ཡོང་ཆེད་ཞབས་འདེགས་ཡག་པོ་ཞུ་དགོས་ཞེས་གསུངས་པ་རེད། ཕྱིར་ཕེབས་པའི་ལམ་བར་དུ་ཞི་ཅིན་ཕིང་གིས་རླངས་འཁོར་ནས་བབས་གནང་སྟེ་ལམ་འགྲམ་གྱི་ཟ་ཁང་ཆུང་ཆུང་ཞིག་ནང་ཕེབས་ཏེ་ཟ་ཁང་གི་སྦྱིན་བདག་དང་ལྟོ་ཆས་ཟ་མཁན་དང་བྱམས་བརྩེའི་གླེང་མོལ་གནང་ནས་ཚོང་བྲིན་ཁ་རྒྱུག་མིན་དང་། བཟའ་བཅའི་རྒྱུ་ཆ་གང་ནས་འཐེན་མིན། བྲོ་བ་ཞིམ་མིན་སོགས་མཁྱེན་རྟོགས་གནང་བ་དང་འབྲེལ། ཁོང་ཚོར་བརྒྱ་ཚོང་ཉི་མ་ཤར་ཤར་ཡོང་བའི་སྨོན་འདུན་བཟང་པོ་ཞུས་པ་རེད། དེ་རྗེས་ཞི་ཅིན་ཕིང་གིས་ཟ་ཁང་དེའི་འགྲམ་གྱི་མྱུར་སྐྱེལ་ཞབས་ཞུའི་ས་ཚིགས་ཤིག་ཏུ་ཕེབས་ནས་ལས་ཀ་བྱེད་བཞིན་པའི"མྱུར་སྐྱེལ་ཕོ་གཞོན"ཚོར་གཟིགས་པ་རེད། ཞི་ཅིན་ཕིང་གིས་ཁོང་ཚོར་བྱམས་བརྩེའི་ངང་ཕྱག་བཏང་གནང་བ་དང་སྦྲགས། ཁོང་ཚོའི་ལས་ཀ་དང་འཚོ་བའི་གནས་ཚུལ་བཀའ་འདྲི་གནང་ནས་ཁོང་ཚོར་དཔྱིད་གསར་དུས་ཆེན་སྐྱིད་པོ་ཡོང་བའི་སྨོན་འདུན་བཟང་པོ་ཞུས་ཡོད། ཞི་ཅིན་ཕིང་གིས"མྱུར་སྐྱེལ་ཕོ་གཞོན"ཚོའི་ལས་ཀ་དཀའ་ཚེགས་ཆེན་པོ་རེད། ཞོགས་སྔ་ལངས་དང་དགོང་ཕྱི་ཉལ་ངང་ཆར་རླུང་ལ་མི་འཛེམས་པར་འགྲོ་དགོས་པ་མ་ཟད། དུས་ཆེན་དང་གུང་གསེང་འཆར་རིམ་བཞིན་དེ་བས་ལས་བྲེལ་ཆེ་བས་དཀའ་ཚེགས་ཆེ་ཤོས་ཀྱི་ངལ་རྩོལ་པ་ཞིག་ཡིན་པ་དེས་ཚང་མའི་འཚོ་བར་སྟབས་བདེ་སྐྲུན་གྱི་ཡོད་ཅེས་གསུངས། ཞི་ཅིན་ཕིང་གིས་ལས་ཞུགས་ཀྱི་འཐབ་ཇུས་སྔོན་ལ་ལག་ལེན་བསྟར་རྒྱུ་མཐའ་འཁྱོངས་བྱས་ནས་མི་དམངས་མང་ཚོགས་ཀྱི་ལས་ཞུགས་གནད་དོན་ཐག་གཅོད་བྱ་རྒྱུ་དེ་སྔར་བས་མངོན་གསལ་དོད་པའི་གནས་བབ་ཐོག་བཞག་ནས་ལས་ཞུགས་ལས་གནས་དེ་བས་མང་བ་ཧུར་ཐག་གཏོད་དགོས་པའི་ནན་བཤད་གནང་བ་རེད། ཕྱི་དྲོའི་ཆུ་ཚོད་གསུམ་དང་ཕྱེད་ཀ་ཙམ་ལ་ཞི་ཅིན་ཕིང་རླངས་འཁོར་ལ་བཞུགས་ནས་ཧྲི་ཅིང་ཧྲན་རྒྱལ་སའི་ལྕགས་དང་ངར་ལྕགས་གླིང་ཁུལ་དུ་ཕེབས་པ་རེད། ཞི་ཅིན་ཕིང་པེ་ཅིང་དགུན་དུས་ཨོ་རྩལ་འགྲན་ཚོགས་ཀྱི་འགྲེམས་སྟོན་ལྟེ་གནས་ཀྱི་ཚོམས་ཆེན་དུ་ཕེབས་ནས་པེ་ཅིང་དགུན་དུས་ཨོ་རྩལ་འགྲན་ཚོགས་དང་། དགུན་དུས་དབང་སྐྱོན་ཨོ་རྩལ་འགྲན་ཚོགས་གྲབས་གཉེར་ལས་དོན། ལུས་རྩལ་ཁང་དང་རྨང་གཞིའི་སྒྲིག་བཀོད་ཀྱི་འཆར་འགོད་འཛུགས་སྐྲུན་སོགས་ཀྱི་གནས་ཚུལ་མཁྱེན་རྟོགས་གནང་ཡོད། ཞི་ཅིན་ཕིང་གིས་པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་ཡག་པོ་གཉེར་རྒྱུ་ནི་ཏང་དང་རྒྱལ་ཁབ་ཀྱི་དོན་ཆེན་ཞིག་རེད། ལྗང་མདོག་དང་། མཉམ་སྤྱོད། སྒོ་དབྱེ། སྤྱོད་གཙང་བཅས་ཀྱི་སྒོ་ནས་ཨོ་རྩལ་འགྲན་ཚོགས་གཉེར་བའི་འདུ་ཤེས་ཕྱོགས་ཡོངས་ནས་དོན་འཁྱོལ་བྱེད་པ་མ་ཟད། ལུས་རྩལ་ཁང་རྒྱུན་མཐུད་བེད་སྤྱོད་ཀྱི་གནད་དོན་ཐད་ལའང་བསམ་གཞིག་གང་ལེགས་བྱས་ནས་ཚད་གཞི་མཐོ་བ་དང་སྤུས་ཚད་ལེགས་པའི་སྒོ་ནས་གྲབས་གཉེར་གྱི་ལས་འགན་ཁག་ལེགས་སྒྲུབ་བྱེད་དགོས་ཞེས་གསུངས་པ་རེད། ཡན་ཆིང་འགྲན་ཁུལ་གྱི་ལུས་རྩལ་ཁང་དུས་ཚོད་དམ་འཛིན་ངང་སྐྲུན་བཞིན་ཡོད་པས། ཞི་ཅིན་ཕིང་གིས་བརྙན་ལམ་ནས་ལུས་རྩལ་ཁང་འཛུགས་སྐྲུན་བྱེད་མཁན་དང་སྦྲེལ་མཐུད་གནང་སྟེ། ཁོང་ཚོར་ལོ་གསར་གྱི་འཚམས་འདྲི་གནང་བ་དང་སྦྲགས། དགུན་དུས་ཨོ་རྩལ་འགྲན་ཚོགས་ལུས་རྩལ་ཁང་འཛུགས་སྐྲུན་གྱི་འཐབ་ས་དང་པོར་འབད་འཐབ་བྱེད་མཁན་འཛུགས་སྐྲུན་པ་ཡོངས་ལ་ལྷག་བསམ་ཟོལ་མེད་ཀྱི་འཚམས་འདྲི་ཞུས་པ་རེད། ཞི་ཅིན་ཕིང་གིས་ལུས་རྩལ་ཁང་འཛུགས་སྐྲུན་བྱ་རྒྱུ་ནི་པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་ཡག་པོ་གཉེར་བའི་གལ་ཆེའི་ནང་གི་འགངས་ཆེན་ཞིག་རེད། ཨོ་རྩལ་འགྲན་ཚོགས་ཀྱི་ཚད་གཞི་མཐའ་འཁྱོངས་དང་ལས་ཡུན་ལྡོག་སྒྲིག་བྱས་ནས་ལུས་རྩལ་ཁང་གསར་སྐྲུན་དང་། རྒྱས་སྐྲུན། ལེ་ལག་ཚང་བའི་རྨང་གཞིའི་སྒྲིག་བཀོད་འཛུགས་སྐྲུན་གལ་ཆེན་བཅས་ལ་གོ་རིམ་ལྡན་པའི་ངང་སྐུལ་འདེད་བཏང་ནས་དུས་ཐོག་ཏུ་སྤུས་འབོར་གཉིས་ལྡན་ངང་ལེགས་གྲུབ་བྱེད་དགོས་པ་དང་སྦྲགས་བེད་སྤྱོད་བྱ་རྒྱུའང་འགན་ལེན་བྱེད་དགོས། ཚན་རྩལ་དང་། བློ་གྲོས། ལྗང་མདོགགྲོན་ཆུང་བསྲི་ཚགས་བཅས་ཀྱི་ཁྱད་ཆོས་མངོན་གསལ་དོད་པོ་ཡོང་བར་བྱས་ནས་སྔོན་ཐོན་གྱི་ཚན་རྩལ་བྱ་ཐབས་སྤྱོད་རྒྱུར་དོ་སྣང་བྱེད་པའི་ཁར་ནུས་རྒྱུ་གྲོན་ཆུང་དང་ཁོར་ཡུག་སྲུང་སྐྱོང་གི་བླང་བྱ་དོན་འཁྱོལ་ནན་ཏན་བྱས་ཏེ་སྣོད་བཅུད་ཁོར་ཡུག་དང་རིག་དངོས་གནའ་ཤུལ་སྲུང་སྐྱོང་བྱས་ནས་ཀྲུང་གོའི་ཉམས་འགྱུར་མངོན་པར་བྱེད་དགོས་པའི་ནན་བཤད་གནང་བ་རེད། དགུན་དུས་ཨོ་རྩལ་འགྲན་ཚོགས་སྒྲིག་འཛུགས་ཨུ་ལྷན་གྱི་གཞུང་ལས་ཁང་ཆེན་དུ་ཞི་ཅིན་ཕིང་གིས་པེ་ཅིང་དགུན་དུས་ཨོ་རྩལ་འགྲན་ཚོགས་སྒྲིག་འཛུགས་ཨུ་ལྷན་གྱི་ལས་དོན་མི་སྣ་དང་དང་བླངས་པའི་འཐུས་མིར་གཟིགས་པ་དང་འབྲེལ་འཚམས་འདྲིའང་གནང་བ་རེད། ཞི་ཅིན་ཕིང་གིས་པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་གཉེར་རྒྱུ་ནི་ལས་སླ་པོ་ཞིག་མིན་པ་དང་དོན་སྙིང་གལ་ཆེན་ལྡན་པས། "ལོ་བརྒྱ་གཉིས"ཀྱི་འབད་འཐབ་དམིགས་ཚད་མངོན་འགྱུར་བྱ་རྒྱུ་དང་ཧ་ཅང་མཐུན་པ་དང་དུས་རབས་གསར་པའི་པེ་ཅིང་གི་འཕེལ་རྒྱས་ལ་སྒུལ་ཤུགས་གསར་པ་བསྣན་ཡོད། པེ་ཅིང་འདི་ཉིད་རྒྱལ་སྤྱིའི་ཐོག་དབྱར་དུས་དང་དགུན་དུས་ཀྱི་ཨོ་རྩལ་འགྲན་ཚོགས་གཉིས་ཀ་གཉེར་མྱོང་བའི་གྲོང་ཁྱེར་འབའ་ཞིག་དེར་འགྱུར་རྒྱུ་རེད། ང་ཚོས་ཁ་དན་ཚིག་གནས་དང་བྱ་སྤྱོད་ལ་གྲུབ་འབྲས་ཐོབ་པར་བྱས་ཏེ་ལས་དོན་ཏན་ཏིག་དང་གོ་རིམ་བཞིན་སྤེལ་ནས་རྩལ་འགྲན་གྱི་གཟེངས་བསྟོད་རྟགས་མ་ལེན་དགོས་ལ་བསམ་པའི་གཟེངས་བསྟོད་རྟགས་མ་དང་སྤྱོད་གཙང་གི་གཟེངས་བསྟོད་རྟགས་མའང་བླངས་ཏེ་འཛམ་གླིང་ཡོངས་ལ་བཞག་པའི་བརྗིད་ཆེའི་དམ་བཅའ་སྒྲུབ་དགོས། དགུན་དུས་ཨོ་རྩལ་འགྲན་ཚོགས་གཉེར་བ་ནི་པེ་ཅིང་དང་། ཐེན་ཅིན། ཧོ་པེ་བཅས་མཉམ་དུ་འཕེལ་རྒྱས་འགྲོ་རྒྱུར་སྐུལ་འདེད་གཏོང་བའི་དམ་འཛིན་བྱ་གཞི་གལ་ཆེན་ཞིག་ཡིན་པས། ངེས་པར་དུ་གཅིག་གྱུར་འཆར་འགོད་དང་ལག་ལེན་བསྟར་ནས་པེ་ཅིང་དང་ཧོ་པེ་མཉམ་དུ་འཕེལ་རྒྱས་ཡོང་བར་བྱེད་དགོས་ཞེས་གསུངས་པ་རེད། དེ་རྗེས་ཞི་ཅིན་ཕིང་གིས་རྒྱལ་ཁབ་ཀྱི་དགུན་དུས་ལུས་རྩལ་སྦྱོང་བརྡར་ལྟེ་གནས་སུ་ཕེབས་ཏེ་ཐག་ཐུང་མྱུར་ཤུད་ཁང་དུ་འགྲེམས་པང་དང་ཟུང་འབྲེལ་གྱིས་མྱུར་སྟབས་འཁྱགས་ཤུད་དང་གར་སྟབས་འཁྱགས་ཤུད་རྣམ་གྲངས་ཀྱི་ངོ་སྤྲོད་གསན་རྗེས། འཁྱགས་ཤུད་ཁང་དུ་རྒྱལ་ཁབ་མྱུར་སྟབས་འཁྱགས་ཤུད་དང་གར་སྟབས་འཁྱགས་ཤུད་རུ་ཁག་གི་སྦྱོང་བརྡར་བྱས་ཚུལ་ལ་གཟིགས་ཞིབ་གནང་བ་རེད། ཞི་ཅིན་ཕིང་གིས་ཁོང་ཚོར་ཚན་རིག་དང་མཐུན་པའི་སྦྱོང་བརྡར་དང་བདེ་འཇགས་ལ་དོ་སྣང་བྱེད་དགོས་པའི་བཀའ་མངགས་གནང་བ་རེད། ཞི་ཅིན་ཕིང་གིས་ཁོང་ཚོར་འཇོན་ཐང་ཅན་འདེམས་སྒྲུག་དང་གསོ་སྐྱོང་ཡག་པོ་བྱ་རྒྱུར་མཐོང་ཆེན་བྱས་ཏེ་རྒྱལ་ཁབ་ཆེད་གཟི་བརྗིད་བརྩོན་ལེན་བྱེད་པའི་གཟི་བརྗིད་ཀྱི་བསམ་པ་ཟབ་ཏུ་གཏོང་བ་དང་གྲུབ་འབྲས་ཡག་པོ་གཏོད་པའི་དད་སེམས་བརྟན་དུ་བཏང་ནས་དཀའ་སྤྱད་སྦྱོང་བརྡར་དང་། ནུས་ཤུགས་ཡོད་རྒུས་འགྲན་བསྡུར་གྱི་གྲ་སྒྲིགགྲུབ་འབྲས་ཡག་པོ་གཏོད་པ་བཅས་བྱས་ཏེ་ཚད་བརྒལ་གསར་པ་ཡོང་བའི་བརྩོན་ལེན་བྱེད་དགོས་པའི་ལྕག་སྐུལ་གནང་བ་རེད། ཞི་ཅིན་ཕིང་གིས་ལུས་རྩལ་སྟོབས་ཆེར་སོང་ན་རྒྱལ་ཁབ་སྟོབས་ཆེར་འགྲོ་བ་དང་། རྒྱལ་ཁབ་སྟོབས་ཆེར་སོང་ན་ལུས་རྩལ་སྟོབས་ཆེར་འགྲོ་ཐུབ། ལུས་རྩལ་བྱ་གཞག་འཕེལ་རྒྱས་གཏོང་རྒྱུ་ནི་ཀྲུང་གོའི་ཕུགས་འདུན་མངོན་འགྱུར་བྱེད་པའི་ནང་དོན་གལ་ཆེན་ཞིག་ཡིན་པ་མ་ཟད། ཀྲུང་ཧྭ་མི་རིགས་རླབས་ཆེན་བསྐྱར་དར་ཆེད་སེམས་ནུས་གཅིག་ཏུ་སྒྲིལ་བའི་བསམ་པའི་སྟོབས་ཤུགས་ཆེན་པོ་མཁོ་འདོན་ཡང་བྱེད་ཐུབ་ཅེས་ནན་བཤད་གནང་བ་རེད། 
མི་དམངས་དྲ་བའི་འཕྲིན། ད་ལྟ་དང་སྔོན་མ་བསྡུར་ཐབས་མེད། དེ་སྔོན་རྒྱལ་ཁབ་ཁག་གི་རྒྱ་ཁྲོམ་དུ་དར་བའི་ཀྲུང་གོའི་དཔྱིད་གསར་དུས་ཆེན་དེ་ད་ཆ་རིམ་བཞིན་ཕྱི་རྒྱལ་གྱི་གཙོ་རྒྱུན་སྤྱི་ཚོགས་ནང་དར་ཁྱབ་ཕྱིན། དཔྱིད་གསར་དུས་ཆེན་ལ་ཐུན་མིན་གྱི་ནང་དོན་ལྡན་པ་དང་དེའི་རྒྱབ་ལྗོངས་ཀྱི་ཀྲུང་ཧྭའི་རིག་གནས་ཀྱི་སྙིང་དོན་ད་ཆ་རིམ་བཞིན་ཕྱི་རྒྱལ་གྱི་རྒྱ་ཆེའི་མང་ཚོགས་ཀྱིས་ཤེས་རྟོགས་དང་ཐུན་མོང་གི་ངོས་འཛིན་ཐོབ་ནས་ཕྱི་རྒྱལ་དུ་ཤུགས་རྐྱེན་ཐེབས་ཤུགས་ཉིན་བཞིན་ཆེ་རུ་འགྲོ་བཞིན་ཡོད་པ་རེད། འཛམ་གླིང་གིས་ཀྲུང་གོའི་དཔྱིད་གསར་དུས་ཆེན་མཉམ་དུ་དགའ་གཏོང་བྱེད། དཔྱིད་གསར་དུས་ཆེན་རིང་། ས་གོ་ལའི་ཕྱེད་བྱང་མར་གནས་པའི་ལོན་ཏོན་གྱི"འཛམ་གླིང་མིག"དང་གྲོང་ཁྱེར་ཧྲེང་པེ་ཏེ་པའོ་ཡི་དགུན་ཁའི་ཕོ་བྲང་མདུན་གྱི་ཕོ་བྲང་ཟམ་པ་ནས་ས་གོ་ལའི་ཕྱེད་ལྷོ་མའི་གྲོང་ཁྱེར་ཤིས་ཉི་ཡི་ཟློས་གར་ཁང་དང་གྲོང་ཁྱེར་ལི་གཡོད་རེ་ནེ་ལུའི་ཁོར་ཁོ་ཝ་ཏོའོ་རི་བོའི་ཡེ་ཤུའི་གཟུགས་བརྙན་བར་འཛམ་གླིང་གི་སྐད་གྲགས་ཆེ་བའི་བཟོ་བཀོད་ཁག་ཏུ་དཔྱིད་གསར་དུས་ཆེན་གྱི་མཛེས་རྒྱན་སྤྲས་ནས་གནམ་ལོ་གསར་པ་བསུ་བར་བྱེད། རྒྱལ་ཁབ་ཁག་གི་སྲིད་དོན་མི་སྣ་དང་རྒྱལ་སྤྱིའི་སྒྲིག་གཞི་ཁག་གི་འགོ་ཁྲིད་པས་ལུགས་རྙིང་ལོའི་དཔྱིད་གསར་དུས་ཆེན་ལ་རྟེན་འབྲེལ་ཞུ་བའི་ཤིས་ཚིག་གསུངས་རྒྱུ་དེ་དཔྱིད་གསར་དུས་ཆེན་རིང་གི་འཆར་ཅན་གྱི་ལེ་ཚན་ཞིག་ཏུ་གྱུར། ཨོ་སི་ཁྲུ་ལི་ཡ་དང་། ཁ་ན་ཏ། ཧྥ་རན་སེ། ཨ་རི། སིང་ཀ་ཕོར་སོགས་རྒྱལ་ཁབ་མང་པོའི་སྦྲག་སྲིད་སྡེ་ཚན་གྱིས་བྱ་ལོའི་སྦྲག་འཛིན་བཏོན་པ་དང་། བསྡོམས་རྩིས་བྱས་པར་གཞིགས་ན། ལོ་རྟགས་ཀྱི་སྦྲག་འཛིན་དེ་འཛམ་གླིང་ཐོག་རྒྱུན་མཐུད་ནས་བཏོན་པའི་དུས་ཡུན་རིང་ཤོས་དང་འགྲེམས་སྤེལ་བྱེད་མཁན་རྒྱལ་ཁབ་དང་ས་ཁུལ་མང་ཤོས་ཡིན་པའི་བརྗོད་བྱ་དང་ནང་དོན་གཅིག་མཚུངས་ཀྱི་ཆེད་འདོན་སྦྲག་འཛིན་ཡིན་པ་རེད། ཉིའུ་གཡོད་དུ་བཅའ་སྡོད་ཀྲུང་གོའི་སྤྱི་ཁྱབ་ཁེ་སྐྱོང་བ་ཀྲང་ཆི་གཡོད་ཀྱིས། ལུགས་རྙིང་ལོའི་དཔྱིད་གསར་དུས་ཆེན་དེ་ནི་སྔ་ས་ནས་ཀྲུང་གོ་བ་དང་ཨེ་ཤེ་ཡ་བས་དགའ་གཏོང་བྱེད་པ་ཞིག་མིན་པར། ཨ་རི་བ་མང་པོ་དང་འཛམ་གླིང་ཡོངས་ཀྱི་མི་དམངས་ཚོས་མཉམ་དུ་དགའ་གཏོང་བྱེད་པའི་དུས་ཆེན་གལ་ཆེན་ཞིག་ཏུ་གྱུར་ཡོད། མིག་སྔར། རྒྱལ་ཁབ་བཅུ་གྲངས་འགའ་ཞིག་གིས་དཔྱིད་གསར་དུས་ཆེན་དེ་རང་རྒྱལ་ཁབ་ཀྱི་ཁྲིམས་གཏན་འཁེལ་བའི་དུས་ཆེན་ལ་གཏན་འཁེལ་བྱས་ཡོད། དབྱིན་ཇིའི་ཡུལ་སྐོར་ལག་དེབ་ནང་ཀྲུང་གོའི་དཔྱིད་གསར་དུས་ཆེན་དེ་དབྱིན་ཇིའི་དུས་ཆེན་ལ་བརྩིས་ནས་འཁོད་ཡོད་ཅེས་གསུངས། ཀྲུང་གོའི་སྙིང་སྟོབས་ཀྱིས་འཛམ་གླིང་ཡོངས་ལ་ཤུགས་རྐྱེན་ཐེབས། ཀྲུང་གོའི་དཔྱིད་གསར་དུས་ཆེན་འཛམ་གླིང་ཕྱོགས་ལ་དེ་བས་དར་ཁྱབ་ཕྱིན་པ་དང་བསྟུན་ནས་འདིར་ལྡན་པའི་ཞི་མཐུན་དང་ལྷག་བསམ་སོགས་ནང་དོན་སྙིང་བསྡུས་དང་དེ་བཞིན་ཀྲུང་ཧྭ་མི་རིགས་ཀྱིས་རྒྱུན་འཛིན་བྱེད་པའི་ཕུལ་བྱུང་གི་སྙིང་སྟོབས་ཀྱང་རིམ་བཞིན་ཕྱི་རྒྱལ་བས་ཤེས་རྟོགས་དང་མྱོང་རོལ་བྱེད། རིམ་བཞིན་འཛམ་གླིང་གར་སྟེགས་དབུས་སུ་སྐྱོད་པའི་ཀྲུང་གོས་རིག་གནས་ཀྱི་གདེང་ཚོད་ཇེ་ཆེར་ངོམས་པར་བྱས། འཆམ་མཐུན་ངང་ནས་ལོ་གསར་དགའ་གཏོང་བྱེད། ཞི་མཐུན་ནི་དཔྱིད་གསར་དུས་ཆེན་ལས་མངོན་པའི་ལྟེ་བའི་རིན་ཐང་རེད་ལ། ཀྲུང་གོའི་སྲོལ་རྒྱུན་རིག་གནས་ཀྱི་སྙིང་དོན་གལ་ཆེན་དེ་ཡང་རེད། ཀུན་གྱི་སེམས་པ་གནས་ལུགས་དེ་ལ་མཐུན། ཞི་མཐུན་དགའ་བདེ་ནི་མིའི་རིགས་ཡོངས་ཁྱབ་ཀྱིས་བརྩོན་ལེན་བྱེད་པ་ཞིག་ཡིན་པས། ཕྱི་རྒྱལ་དུ་དཔྱིད་གསར་དུས་ཆེན་ལ་དགའ་བསུ་ཇེ་ཆེར་ཐོབ་པ་ཡང་གནས་ལུགས་འདིར་ཐུག་ཡོད། "ང་ལ་ཀྲུང་གོ་ནས་ཀྲུང་གོ་བའི་དྲོ་སྐྱིད་དང་སེམས་རྩ་འཁོལ་བའི་རང་གཤིས་དང་། ནང་མི་མཉམ་འཛོམས་བྱུང་བ་ལྟར་གྱི་མྱོང་ཚོར་གཏིང་ཟབ་བྱུང"ཞེས་གྲོགས་པོ་ཀྲུང་གོ་བའི་ཁྱིམ་དུ་ལོ་གསར་དགའ་གཏོང་བྱས་པའི་སི་ཕན་གྱི་བུ་མོ་ཨན་རུའུ་ཤིན་གྱིས་དེ་ལྟར་བརྗོད། དཔྱིད་གསར་དུས་ཆེན་ལས་ཀྲུང་གོ་བས་མི་ཡུལ་གྱི་ལྷག་བསམ་བརྟན་སྲུང་བྱེད་ཚུལ་ཡང་མངོན་ཐུབ་སྟེ། ལ་ཀླུང་གིས་བར་ཐག་ཇི་ཙམ་ཆོད་ཀྱང་དཔྱིད་གསར་དུས་ཆེན་འཆར་སྐབས་མི་རྣམས་ཀྱིས་ཁྱིམ་དུ་ལོག་ནས་ཕ་མ་སྤུན་མཆེད་ལ་སྨོན་འདུན་བཟང་པོ་ཞུ་འདོད་བྱེད། དཔྱིད་གསར་དུས་ཆེན་ནི་ཀྲུང་གོ་བས་མེས་པོར་དྲན་གསོ་ཞུ་བའི་དུས་ཚོད་ཀྱང་རེད། ཀྲུང་གོ་བའི་དྭངས་གཙང་ལྷད་མེད་ཀྱི་བརྩེ་དུང་ལས་རྒྱལ་ཁབ་གཞན་དག་དང་རིག་གནས་ཀྱི་རྒྱབ་ལྗོངས་མི་འདྲ་བའི་མི་རྣམས་ལ་ཤུགས་རྐྱེན་ཐེབས་པར་བྱེད། "ཀྲུང་གོའི་དཔྱིད་གསར་དུས་ཆེན་ལ་གཉེན་ཉེ་དང་གྲོགས་པོའི་དབར་གྱི་མཛའ་བརྩེ་དང་། རང་བྱུང་ལ་བཅངས་བའི་དྲིན་གསོ་དང་བརྩི་བཀུར་གྱི་བསམ་པ། མེས་པོ་རྗེས་དྲན་དང་སྲོལ་རྒྱུན་ལ་གཙིགས་ཆེན་སོགས་ཀྲུང་གོའི་རིག་གནས་ཀྱི་སྙིང་བཅུད་འདུས་ཡོད་པས། ཕན་ཚུན་སྤྱི་ལེ་སྟོང་ཕྲག་མང་པོས་ཆོད་ཅིང་འདུ་ཤེས་འཛིན་སྟངས་གཞན་ཞིག་གི་ཁྲོད་དུ་འཚོ་བ་རོལ་བཞིན་པའི་ཨ་ཀེན་ཐིན་བ་རྣམས་ལ་མཚོན་ན། དགེ་མཚན་ལྡན་པའི་བློ་འབྱེད་ཀྱི་དོན་སྙིང་ལྡན་ཡོད"ཅེས་ཨ་ཀེན་ཐིན་རྒྱལ་བཙུགས་སར་ཝ་ཏུའོ་སློབ་ཆེན་གྱི་ཀྲུང་གོ་ཞིབ་འཇུག་རིགས་གཅིག་མཁས་ཅན་མཱ་ཡཱ·པཱ་ལུའོ་སུའོ་ཡིས་བརྗོད་བྱུང་། འདས་པའི་ལོ་བཅུ་ཕྲག་ཁ་ཤས་ནང་དུ། ཀྲུང་གོའི་དཔལ་འབྱོར་དང་། ཚན་རྩལ། སྤྱི་ཚོགས་བཅས་ཁྱབ་ཁོངས་ཁག་ལ་ཐོབ་པའི་གྲུབ་འབྲས་ལ་འཛམ་གླིང་སྐྱེ་བོ་ཀུན་ཧ་ལས་ཡོད། རླབས་ཆེ་བའི་གྲུབ་འབྲས་འདི་དག་གིས་ཀྲུང་གོ་མི་དམངས་ཀྱི་ལས་ལ་བརྩོན་པ་དང་། དཔའ་ངར་ཆེ་བ། ཞུམ་པ་མེད་པ། གསར་གཏོད་ཡར་ཐོན་སོགས་ཀྱི་ཕུལ་དུ་བྱུང་བའི་སྙིང་སྟོབས་བདེན་དཔང་བྱས་ཡོད། ཀྲུང་གོའི་དཔྱིད་གསར་དུས་ཆེན་ལ་རྟེན་འབྲེལ་ཞུ་བ་དང་ཀྲུང་གོའི་འཕེལ་རྒྱས་གྲུབ་འབྲས་ལ་ཡི་རངས་བྱེད་པའི་ཐོག་ནས་ཕྱི་གླིང་བས་ཀྲུང་ཧྭ་མི་རིགས་ཀྱི་ཕུལ་བྱུང་ཀུན་སྤྱོད་ལ་ཁས་ལེན་བྱས་པ་མཚོན་ཡོད། ཀྲུང་གོའི་ལྷག་བསམ་རྣམ་པར་དགགནམ་འོག་ཧྲིལ་པོ་ཁྱིམ་ཚང་གཅིགཀྲུའུ་ཞི་ཞི་ཅིན་ཕིང་གིས་2017ལོའི་དཔྱིད་གསར་དུས་ཆེན་གྱི་ལྷན་འཛོམས་འདུ་ཚོགས་ཐོག"ཀྲུང་ཧྭ་མི་རིགས་ཀྱིས་སྔོན་ནས་བཟུང་ལྷག་བསམ་དང་བདེན་དོན་གཙིགས་སུ་འཛིན་གྱི་ཡོད""ལྷག་བསམ་ཞེས་པ་ནི་གཡོ་ཟོལ་མ་ཡིན་པ་དང་། སྒེར་སེམས་དང་བྲལ་བ། རྫུས་མ་མ་འདྲེས་པ་བཅས་ཀྱི་བརྩེ་སེམས་ལ་བྱའོ"དཔྱིད་གསར་དུས་ཆེན་དེ་ནང་མི་མཉམ་འཛོམས་ཀྱི་ཉིན་མོ་ཡིན་པས་ཀྲུང་གོ་བས་ལྷག་བསམ་བརྟན་སྲུང་དང་རྒྱལ་ཁབ་ཞི་མཐུན་ལ་རྟེན་འབྲེལ་ཞུ་བ་མཚོན་ཡོད། དམིགས་བསལ་གྱི་དུས་སྐབས་འདིར་ཀྲུང་གོ་བའི་སྔར་ལས་ཟབ་པའི་བརྩེ་སེམས་ཏེ་གནམ་འོག་ཚང་མ་ཁྱིམ་ཚང་གཅིག་ཡིན་པའི་འདུ་ཤེས་དེ་གླེང་ན་ཧ་ཅང་འཚམ་ཤོས་ཤིག་རེད་ཅེས་གསུངས་པ་རེད། དང་པོ་རང་གི་ཀུན་སྤྱོད་ཚུལ་བཞིན་དུ་སྲུང་བ་དང་། དེ་ནས་རང་གི་ཁྱིམ་རྒྱུད་ལ་དོ་དམ་ཡག་པོ་བྱེད་པ། དེ་ནས་རང་གི་རྒྱལ་ཁབ་ནན་པོས་སྐྱོང་བ། མཇུག་མཐར་གནམ་འོག་བདེ་ལ་འཁོད་པ་ཞེས་གསུངས་པ་ལྟར། ཀྲུང་གོ་བས་ཁྱིམ་ཚང་གི་འདུ་ཤེས་དང་རྒྱལ་ཁབ་ཀྱི་བསམ་བློར་མི་ཚེ་གང་པོའི་འཚོལ་སྙེགས་བཅོལ་ཡོད་དེ། ཁྱིམ་ཚང་ཆུང་ངུར་བདག་སྐྱོང་དང་ལེགས་སྐྱེས་འབུལ་བ་ནས་རྒྱལ་ཁབ་དང་གནམ་འོག་གི་ཁྱིམ་ཚང་ཆེན་པོ་འདིར་ལྷག་བསམ་ཟོལ་མེད་དང་བྱམས་སྐྱོང་བྱེད་པའི་བར་མཐོ་རུ་ཕྱིན་ཡོད། "རྒྱལ་མང་མཐུན་སྒྲིལ"དང"འཛམ་གླིང་གི་སྐྱེ་བོ་ཚང་མ་སྤུན་ཟླ་ཡིན"གནའ་སྔ་མོ་ནས་བཟུང་ཀྲུང་གོ་བས"གནམ་འོག་ཚང་མ་ཁྱིམ་ཚང་གཅིག་ཡིན་པའི"བསམ་བློ་བཅངས་ནས་འཛམ་གླིང་ངམ་ཡང་ན་རྒྱལ་ཁབ་ཁག་ལ་ལྷག་བསམ་རྣམ་དག་གིས་མཐུན་འབྲེལ་བྱས་པ་རེད། དེ་རིང་། "མཛའ་གྲོགས་དང་། ལྷག་བསམ། གཉིས་ཕན། ཁོང་ཡངས"བཅས་ཀྱི་མཐའ་འཁོར་གྱི་ཕྱི་འབྲེལ་ལྟ་བ་དང་། "བདེན་པ་དང་། དངོས་གནས། མཛའ་གྲོགས། ལྷག་བསམ"བཅས་ཀྱི་ཨ་ཧྥེ་རི་ཁར་འཛིན་པའི་ལས་དོན་བྱེད་ཕྱོགས། མིའི་རིགས་ཀྱི་ལས་དབང་གཅིག་མཐུན་འདུས་གྲུབ་མཉམ་དུ་གཏོད་པ་སོགས་ཀྱི་འདུ་ཤེས་བཅས་དང་ཀྲུང་གོའི་སྲོལ་རྒྱུན་རིག་གནས་ཀྱི་སྙིང་བཅུད་ནི་གཅིག་རྒྱུན་གཅིག་འཛིན་ལྟ་བུར་གྱུར་ཡོད་པ་དེ་ཐོག་ནས། ཀྲུང་གོ་བས་འཛམ་གླིང་ཁྱིམ་ཚང་ཆེན་པོ་འདིའི་མཉམ་ལས་རོགས་ཟླ་མཐའ་དག་དང་ལས་དབང་གཅིག་མཐུན་བྱེད་འདོད་པའི་རེ་བ་ཟོལ་མེད་དེ་མངོན་ཐུབ། མིའི་རིགས་ཀྱི་ལས་དབང་གཅིག་མཐུན་འདུས་གྲུབ་ཀྱི་འདུ་ཤེས་ཐོག་ནས། ཀྲུང་གོ་བས་གནམ་འོག་ཀུན་ལ་བཅངས་པའི་ལྷག་བསམ་དང་ཞི་མཐུན་མཉམ་གནས་ཡོང་བའི་འཛམ་གླིང་ཞིག་གཏོད་རྒྱུའི་རེ་འདུན་ཟབ་མོ་གཅིག་སྡུད་ཐོག་མངོན་ཡོད་པ་རེད། འདུ་ཤེས་འདི་དག་བྱ་སྤྱོད་དངོས་ལ་འགྱུར་བཞིན་ཡོད་པ་སྟེ། ཀྲུང་ཧྥེའི"མཉམ་ལས་འཆར་གཞི་ཆེན་པོ་བཅུ"དང་། ཀྲུང་གོ་དང་ལ་ཏིང་མེ་གླིང་དབར་གྱི"1＋3＋6"གི་དངོས་སྒྲུབ་མཉམ་ལས། ཀྲུང་གོ་དང་ཨ་རབ་རྒྱལ་ཁབ་དབར་གྱི"1＋2＋3"ཡོ་རོབ་དབུས་ཤར་རྒྱལ་ཁབ་ཁག་དབར་གྱི"16＋1"མཉམ་ལས། ཨེ་ཤེ་ཡ་དབུས་ཀྱི་རྒྱལ་ཁབ་མང་པོའི་འཕེལ་རྒྱས་འདུ་ཤེས་ཁ་གཏད་སྦྲེལ་མཐུད་བྱེད་པ་སོགས། ཀྲུང་གོས་ཡང་དག་པའི་ཁེ་ཕན་ལྟ་བ་ལ་གཞིགས་ནས་འཛམ་གླིང་གི་རྒྱལ་ཁབ་ཁག་དང་གཉིས་ཕན་མཉམ་ལས་བྱས་པ་དང་། རྒྱལ་ཁབ་ཁག་ལ་ཡང་ཀྲུང་གོ་དང་མཉམ་ལས་བྱས་པའི་ཁྲོད་ནས་ཁེ་ཕན་ཆེན་པོ་ཐོབ་ཡོད་པ་རེད། "རྒྱུད་གཅིག་ལམ་གཅིག"འཛུགས་སྐྲུན་བྱས་པ་ལས་འཛམ་གླིང་གིས་མཉམ་ལས་ཁེ་སྤོགས་ཐུན་མོང་ཐོག་ལོངས་སུ་སྤྱོད་རྒྱུར་སྔར་བྱུང་མྱོང་མེད་པའི་སྒེའུ་ཁུང་ཆེན་པོ་ཞིག་བཏོད་ཡོད་པ་རེད། འཛམ་གླིང་གི"ཁྱིམ་ཚང་ཆེ་མོ"དེའི་ཞི་བདེ་དང་བདེ་རྩའི་ཕྱོགས་གང་ས་ཅི་ཐད་ལ་ཀྲུང་གོ་བས་རང་ཉིད་ཀྱི་ནུས་ཤུགས་ཡོད་ཚད་བཏོན་ཡོད་པ་སྟེ། གོ་ལ་ཧྲིལ་པོའི་གནམ་གཤིས་འགྱུར་ལྡོག་ལ་ཁ་གཏད་གཅོག་པའི་"ཕ་རི་སིའི་གྲོས་ཆོད་"བཞག་པ་དང་། མིང་རྟགས་འགོད་པ། དངོས་སུ་གོ་ཆོད་པ་བཅས་ཀྱི་ཁྲོད་དུ་ཀྲུང་གོས་འགག་རྩའི་སྐུལ་སྤེལ་ནུས་པ་བཏོན་ཡོད་པ་དང་། ཨ་ཧྥེ་རི་ཁའི་ཨའེ་པོ་ལ་རིམས་ནད་འགོག་རྒོལ་ལ་རོགས་སྐྱོར་བྱེད་པའི་ནང་ཀྲུང་གོའི་སྨན་བཅོས་རུ་ཁག་གིས་ཉེན་ཁར་འཛེམས་ཟོན་མི་བྱེད་པ། མཉམ་འབྲེལ་རྒྱལ་ཚོགས་ཀྱི་ཞི་བདེ་སྲུང་སྐྱོང་བྱ་སྤྱོད་ནང་ཧུར་ཐག་ཞུགས་ནས་ཀྲུང་གོ་དེ་བདེ་འཇགས་ལས་འཛིན་ལྷན་ཚོགས་ཀྱི་རྒྱུན་འཁུར་ལས་འཛིན་རྒྱལ་ཁབ་5ནང་ནས་ཞི་བདེ་སྲུང་སྐྱོང་མི་སྣ་གཏོང་མང་ཤོས་ཀྱི་རྒྱལ་ཁབ་ཏུ་འགྱུར་བ་བཅས་སོ། གཉིས་ཁེ་གཉིས་ཕན་གྱི་ཕྱི་ཕྱོགས་སྤེལ་རེས་ཁྲོད་ཀྲུང་གོར་སེམས་རྩ་འཁོལ་བའི་དྲིན་ལན་ཐོབ་ཡོད། ཕྱི་རྒྱལ་གྱི་སྲིད་དོན་མི་སྣའི་དཔྱིད་གསར་དུས་ཆེན་གྱི་སྨོན་ཚིག་ཁྲོད་ནས་ཀྲུང་གོ་དང་མཉམ་ལས་དེ་བས་གཏིང་ཟབ་པ་དང་ཀྲུང་གོའི་དབར་གྱི་མཛའ་མཐུན་དེ་བས་སྐས་རིམ་གསར་པར་སླེབས་ན་བསམས་པའི་རེ་འདོད་ཆེན་པོ་བྱེད་པ་མི་རྣམས་ཀྱིས་ཐོས་ཐུབ། ཀྲུང་གོ་བས་ཐོག་མཐའ་བར་གསུམ་དུ་ལྷག་བསམ་དང་བདེན་དོན་སྙིང་ལ་བཅངས་ནས་འཛམ་གླིང་རྒྱལ་ཁབ་ཁག་དང་སྤེལ་རེས་དང་མཉམ་ལས་བྱེད་ཀྱི་ཡོད། ང་ཚོས་ཀྱང་ལྷག་བསམ་དང་བདེན་དོན་དེ་རིགས་འཛམ་གླིང་རྒྱལ་ཁབ་ཁག་གི་སྤེལ་རེས་ཁྲོད་དེ་བས་བསྲེས་གང་ཐུབ་ཀྱིས་གནམ་འོག་ཁྱིམ་ཚང་གཅིག་དང་ལས་དབང་གཅིག་ཏུ་སྦྲེལ་བའི་ཀྲུང་གོའི་འདུ་ཤེས་ཉིན་རེ་བཞིན་མི་དེ་བས་མང་བའི་ཐུན་མོང་གི་ངོས་འཛིན་དུ་གྱུར་ཏེ་དེ་བས་མཛེས་སྡུག་དང་ཞི་མཐུན་གྱི་མིའི་རིགས་འཕེལ་རྒྱས་ཀྱི་མདུན་ལམ་གཏོད་རེ་བྱེད་ཀྱི་ཡོད། 
ཁེར་ཧྲེང་དུས་ཆེན་གྱི་དུས་སྐབས་སུ་དྲ་ཐོག་ནས་ཚོང་དངོས་ཉོ་བ་སོགས་ནི་འཛམ་གླིང་སྟེང་གི་དྲ་ཐོག་གི་ཚོང་དངོས་ཉོ་འཚོང་བྱ་འགུལ་ཆེས་ཆེ་བ་ཞིག་ཡིན་འདུགདཔྱད་གཞིའི་གནས་ཚུལ་དྲ་བས་ཕྱི་ཟླ༡༡ཚེས༡༢ཉིན་གྱི་གསར་སྒྲགས་ལྟར་ན། རྒྱལ་ཕྱིའི་སྨྱན་བྱད་ལས་རིགས་ཁག་གིས་གསར་སྒྲགས་ལྟར་ན་ཀྲུང་གོའི་མཛད་སྤྱོད་པ་ཚོས་ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་གྱི་སྐབས་སུ་དྲ་ཐོག་ནས་ཚོང་དངོས་ཉོ་བའི་ལས་འགུལ་རྒྱ་ཆེར་སྤེལ་འདུག་ལ། ཀྲུང་གོའི་ཨ་ལི་པ་པ་སྤྱི་གཉེར་ཁང་གིས་བསྒྲགས་པ་ལྟར་ན། ཉིན་འདིའི་ཉོ་འཚོང་གི་གྲངས་ཀའི་བསྡོམས་འབོར་སྒོར་དུང་ཕྱུར༩༡༢.༡༧ཙམ་ལ་སླེབས་ཡོད་པ་དང་། སྔོན་དང་བསྡུར་ན༥༩.༧%ཙམ་གྱིས་ཡར་འཕར་ཡོད་འདུགདབྱིན་ཇིའི་རླུང་འཕྲིན་སྤྱི་གཉེར་ཁང་གི་དྲ་བས་ཕྱི་ཟླ༡༡པའི་ཚེས༡༢གྱི་གསར་སྒྲགས་ལྟར་ན། ཀྲུང་གོའི་ཨ་ལི་པ་པ་སྤྱི་གཉེར་ཁང་གི་ཆེས་མཐོའི་ལས་འཛིན་པ་ཀྲང་ཡོང་ལགས་ཀྱིས་སྔ་སོར་ལབ་ཡོད་པ་ལྟར་ན། ཀྲུང་གོའི་སྐམ་ས་ཆེན་མོའི་དྲ་ཞུགས་བྱེད་མཁན་གྱི་མི་གྲངས་བསྡོམས་ཁྲི༢༧༠༠ལས་བརྒལ་བ་ཙམ་གྱིས་དྲ་ཐོག་ནས་རང་ཉིད་ཀྱིས་ཉོ་འདོད་ཡོད་པའི་ཕྱི་རྒྱལ་གྱི་མིང་གྲགས་ཅན་གྱི་ཚོང་ལས་ཐོན་རྫས་དེ་དག་ཉོ་བཞིན་ཡོད་ལ། འདིས་ཀྱང་ཀྲུང་གོའི་སྐམ་ས་ཆེན་མོའི་མི་རྣམས་ལ་ཕྱི་རྒྱལ་གྱི་ཚོང་དངོས་སྤུས་དག་དང་ཁེ་བཟང་ཅན་དེ་དག་ལོངས་སུ་སྤྱོད་འདོད་ཀྱི་བསམ་བློ་ཡོད་པར་མ་ཟད་ཀྲུང་གོའི་སྐམ་ས་ཆེན་མོའི་མི་དམངས་ལ་ཕྱི་རྒྱལ་ནས་ཚོང་ཟོག་ཉོ་འཚོང་བྱེད་འདོད་ཀྱི་རེ་འདོད་ཉིན་རེ་ནས་ཉིན་རེར་ཇེ་ཆེར་འགྲོ་བཞིན་ཡོད་པ་རྟོགས་ཐུབ་ཅེས་བརྗོད་འདུགགསར་སྒྲགས་ལྟར་ན། ཨ་ལི་པ་པ་སྤྱི་གཉེར་མཐུན་ཚོགས་ཀྱི་ལས་འཛིན་ལྷན་ཚོགས་ཀྱི་དབུ་འཛིན་མ་ཡོན་ལགས་ཀྱིས་ཨ་རིའི་མ་རྐང་ཉོ་འཚོང་ལྟེ་གནས་སུ་གཏམ་བཤད་བྱས་ཡོད་པ་ལྟར་ན། ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་ནི་ཀྲུང་གོ་ནས་དར་བ་ཞིག་ཡིན་པ་དང་མ་འོངས་པར་རྒྱལ་སྤྱིའི་རང་བཞིན་ཅན་གྱི་དུས་ཆེན་ཞིག་ཏུ་འགྱུར་ངེས་ཡིན་ཞེས་བརྗོད་འདུགཨ་ལི་པ་པ་སྤྱི་གཉེར་མཐུན་ཚོགས་ཀྱི་ལས་འཛིན་ལྷན་ཚོགས་ཀྱི་དབུ་འཛིན་མ་ཡོན་ལགས་ཀྱིས་ད་དུང་བཤད་རྒྱུར། ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་གྱི་གྲུབ་འབྲས་འདིས་ཀྱང་ཀྲུང་གོའི་སྐམ་ས་ཆེན་མོར་ནང་མཁོའི་ཚད་ཤིན་ཏུ་མཐོ་བ་དང་དེར་སྟོབས་ཤུགས་ཀྱང་ཤིན་ཏུ་ཆེ་བ་ཞིག་ཡོད་པ་མཚོན་ཐུབ། མ་འོངས་པའི་ལོ་ངོ་བརྒྱད་ཀྱི་ནང་ལ། ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་འདི་ནི་འཛམ་གླིང་གི་ཡུལ་གྲུ་ག་ས་གང་གིས་ཀྱང་རོལ་སྲིད་པ་དང་། ཉི་ཧོང་གི་རྒྱལ་ས་ཀྲོ་ཁི་ཡོ་དང་ཧྥ་རན་སིའི་རྒྱལ་ས་ཕ་རི་སི། ཨ་རིའི་རྒྱལ་ས་ཉིའུ་ཡོར་བཅས་སུའང་ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་ལ་ཕལ་ཆེར་རོལ་སྲིད་ཅེས་བརྗོད་འདུགགསར་སྒྲགས་ལྟར་ན། ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་ནི་ལོ་རེ་རེར་ཁེར་ཧྲེང་དུས་ཆེན་གྱི་དུས་སྐབས་སུ་དྲ་ཐོག་ནས་ཚོང་དངོས་ཉོ་བ་སོགས་འཛམ་གླིང་རང་བཞིན་གྱི་དུས་ཆེན་ཞིག་དང་ཉོ་ཚོང་གི་ལས་འགུལ་ཞིག་ཡིན་ལ། འཛམ་གླིང་སྟེང་གི་དྲ་ཐོག་གི་ཚོང་དངོས་ཉོ་འཚོང་བྱ་འགུལ་ཆེས་ཆེ་བ་ཞིག་ཀྱང་ཡིན་འདུགཐེངས་འདིས་ཁེར་ཧྲེང་དུས་ཆེན་གྱི་སྐབས་སུ་དྲ་ཐོག་ཉོ་ཚོང་གི་གྲངས་ཀ་ཨ་རིའི་སྐུ་དྲིན་ཞུ་བའི་དུས་ཆེན་སྐབས་ཀྱི་ཉིན་ལྔའི་རིང་གི་ཉོ་འཚོང་གི་གྲངས་ཀའི་བསྡོམས་གྲངས་ལས་ཀྱང་བརྒལ་ཡོད་འདུགཀྲུང་གོའི་ཨ་ལི་པ་པ་སྤྱི་གཉེར་མཐུན་ཚོགས་ཀྱིས་ལོ་རེ་རེའི་ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་ཐོན་ལ་ཉེ་སྐབས་སུ་དྲ་ཐོག་ནས་ཚོང་དངོས་ཉོ་བའི་བྱ་འགུལ་གཞི་ཁྱོན་ཆེས་ཆེན་པོའི་སྒོ་ནས་སྤེལ་སྲིད་ལ། ཀྲུང་གོའི་སྐམ་ས་ཆེན་མོའི་གློག་རྡུལ་ཚོང་ལས་ཀྱི་སྤྱི་གཉེར་ཁང་མང་པོ་ཞིག་གིས་ལོ་རེ་རེའི་ཕྱི་ཟླ༡༡པའི་ཚེས༡༡ཉིན་གྱི་ཁེར་ཧྲེང་དུས་ཆེན་གྱི་སྐབས་སུ་ཚོང་དངོས་ཀྱི་རིན་གོང་མར་བཅག་ནས་མཛད་སྤྱོད་པར་ཉོ་འཚོང་བྱེད་བཞིན་ཡོད་སྟབས་ཉོ་འཚོང་གི་གྲངས་འབོར་ཤིན་ཏུ་ཆེན་པོར་གྱུར་ཡོད་འདུགཁ་བྱང་ཕྱི་མོ། 
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་2ཚེས་18ཉིན་གློག་འཕྲིན་འབྱོར་གསལ། ཕྱི་རྒྱལ་དུ་བཅའ་སྡོད་ཤིན་ཧྭ་གསར་འགྱུར་ཁང་གི་གསར་འགོད་པས་ཕྱོགས་བསྡུས་གནས་ཚུལ་སྤེལ་གསལ། ཉེ་ཆར"དགའ་སྤྲོ་འཁོལ་བའི་དཔྱིད་གསར་དུས་ཆེན"དང་"ཕྱོགས་བཞི་མཚམས་བརྒྱད་མཉམ་དུ་དཔྱིད་གསར་དུས་ཆེན་ལ་རོལ"སོགས་ཀྱི་དཔྱིད་གསར་དུས་ཆེན་ལ་རྟེན་འབྲེལ་ཞུ་བའི་བྱེད་སྒོ་སིང་ཀ་ཕོར་དང་། བྷོ་ཧེར། ཕ་ན་མ། ཨིར་ལན། ཁེན་ནི་ཡ་སོགས་རྒྱལ་ཁབ་ཏུ་སྤེལ་བར་ཕྱིར་སྡོད་རང་མི་དང་ཕྱི་ཁོངས་ཀྲུང་གོ་བ་དང་དེ་བཞིན་ས་གནས་དེ་གའི་དམངས་ཚོགས་ཀྱི་དགའ་བསུ་ཐོབ་པ་རེད། ཚེས་17ཉིན་སིང་ཀ་ཕོར་གྱི་ཀྲུང་གོའི་རིག་གནས་ལྟེ་གནས་དང་སིང་ཀ་ཕོར་གྱི་རྩེར་སོན་སྒྱུ་རྩལ་ཚོགས་པས་མཉམ་དུ་གཉེར་བའི"དགའ་སྤྲོ་འཁོལ་བའི་དཔྱིད་གསར་དུས་ཆེན"རོལ་དབྱངས་འདུ་ཚོགས་སིང་ཀ་ཕོར་གྱི་ཀྲུང་གོའི་རིག་གནས་ལྟེ་གནས་སུ་སྤེལ་ཞིང་། རོལ་དབྱངས་འདུ་ཚོགས་ཐོག་ཀྲུང་གོའི་སྲོལ་རྒྱུན་གྱི་དམངས་ཁྲོད་རོལ་མོ་དང་དེང་རབས་ཀྱི་དར་ཁྱབ་ཆེ་བའི་རོལ་དབྱངས་མཉམ་དུ་དཀྲོལ་ཞིང་། སྤྲོ་སེམས་འཁོལ་ལ་འཁྲུག་ཆ་དོད་པའི"རོལ་རྩེད་ཀྱི་མཐོ་ས"ཞེས་པའི་རོལ་དབྱངས་ནས་འགོ་བཙུགས་པ་དང་། "དགའ་དགའ་སྤྲོ་སྤྲོ"ཞེས་པ་སྒྲིག་བཟོ་བྱས་པའི"པཱ་སར་དགའ་བས་རོལ"ཞེས་པའི་རོལ་དབྱངས་སྙན་པོས་རོལ་དབྱངས་འདུ་ཚོགས་དེ་བས་འཁྲུག་ཆ་དོད་དུ་སོང་ཡོད། ད་ཐེངས་ཀྱི་རོལ་དབྱངས་འདུ་ཚོགས་ནི་སིང་ཀ་ཕོར་གྱི་ཀྲུང་གོའི་རིག་གནས་ལྟེ་གནས་དང་རྩེར་སོན་སྒྱུ་རྩལ་ཚོགས་པའི་དབར་མཉམ་ལས་བྱེད་ཐེངས་བཞི་པ་ཡིན་པ་དང་རོལ་དབྱངས་འདུ་ཚོགས་ཀྱིས་སིང་ཀ་ཕོར་གྱི་ཀྲུང་གོའི་རིག་གནས་ལྟེ་གནས་ཀྱི་དུས་ཡུན་ཟླ་གཅིག་ལྷག་ཙམ་གྱི"2019ལོའི་དགའ་སྤྲོ་འཁོལ་བའི་དཔྱིད་གསར་དུས་ཆེན"ཞེས་པའི་བྱེད་སྒོ་རབ་དང་རིམ་པ་ཕུན་སུམ་ཚོགས་པོའི་ངང་མཇུག་འགྲིལ་བ་བྱས་ཡོད། ཚེས་17ཉིན"དགའ་སྤྲོ་འཁོལ་བའི་དཔྱིད་གསར་དུས་ཆེན"གྱི་བྷོ་ཧེར་གྱི་སྐོར་སྐྱོད་འཁྲབ་སྟོན་བྱེད་སྒོ་བྷོ་ཧེར་སའེ་རིགས་སྤྱི་མཐུན་རྒྱལ་ཁབ་ཀྱི་གྲོང་ཁྱེར་པཱ་ཉི་ཡ་ལུའུ་ཁ་རུ་འགོ་ཚུགས་ཤིང་། པི་ཝང་རྟ་མགོ་མ་དང་། སྒྲ་སྙན་རྒྱུད་གསུམ་མ། ཧུའུ་ཆིན་བཅས་མཉམ་དུ་དཀྲོལ་ནས་ཀྲུང་གོའི་ནང་སོག་ཤིང་ཨན་མོང་མི་རིགས་གླུ་གར་ཚོགས་པའི་འཁྲབ་སྟོན་པས་ས་གནས་དེ་གའི་གཟིགས་མོ་བ་ཚོར་རྩྭ་ཐང་སྟེང་གི་མི་རིགས་ཀྱི་ཉམས་འགྱུར་ཟབ་མོ་ལྡན་པའི་གླུ་གར་འཁྲབ་སྟོན་བྱས་པ་རེད། བྷོ་ཧེར་དུ་བཅའ་སྡོད་ཀྲུང་གོའི་གཞུང་ཚབ་ཆེ་མོ་བ་ཅིས་ཕིང་གིས་འཁྲབ་སྟོན་མ་བྱས་གོང་ཤིས་ཚིག་གསུངས་ཤིང་། ཁོང་གིས་ནང་སོག་ཤིང་ཨན་མོང་མི་རིགས་གླུ་གར་ཚོགས་པས་འཁྲབ་སྟོན་བྱས་པའི་མི་རིགས་ཀྱི་ཉམས་འགྱུར་ཟབ་མོ་ལྡན་པའི་རོལ་དབྱངས་ཀྱི་སྟོན་མོས་ཀྲུང་གོའི་རིག་གནས་ཀྱི་སྣ་མང་རང་བཞིན་དང་བསྟུན་མཁས་རང་བཞིན་བྷོ་ཧེར་མི་དམངས་ཀྱིས་ཤེས་རྟོགས་གཏིང་ཟབ་བྱ་རྒྱུར་ཕན་ཐོགས་རྒྱུ་རེད་ཅེས་གསུངས། ཚེས་17ཉིན"དགའ་སྤྲོ་འཁོལ་བའི་དཔྱིད་གསར་དུས་ཆེན། ཧྲང་ཧའེ་རིག་གནས་གཟའ་འཁོར"གྱི་འགོ་ཚུགས་མཛད་སྒོ་ཕ་ན་མའི་རྒྱལ་ས་ཕ་ན་མ་གྲོང་ཁྱེར་དུ་འགོ་ཚུགས་ཤིང་། ད་ཐེངས་ཀྱི་བྱེད་སྒོ་དེ་ཕ་ན་མར་བཅའ་སྡོད་ཀྲུང་གོའི་གཞུང་ཚབ་ཆེ་མོ་ཁང་དང་། ཧྲང་ཧའེ་གྲོང་ཁྱེར་རིག་གནས་དང་ཡུལ་སྐོར་ཅུས། ཧྲང་ཧའེ་གྲོང་ཁྱེར་སྲིད་གཞུང་ཕྱི་དོན་དོན་གཅོད་ཁང་། ཕ་ན་མའི་གྲོང་ཁྱེར་སྲིད་གཞུང་བཅས་ཀྱིས་གཙོ་གཉེར་བྱས་པ་ཞིག་རེད། འགོ་ཚུགས་མཛད་སྒོ་འཚོགས་རྗེས་ཧྲང་ཧའེ་ནས་ཡོང་བའི་སྒྱུ་རྩལ་མཁས་ཅན་གྱིས་འཁྲབ་སྟོན་བྱེད་སར་ཡོད་པའི་ཕ་ན་མའི་དམངས་ཚོགས་དང་ཕྱིར་སྡོད་རང་མི་དང་ཕྱི་ཁོངས་ཀྲུང་གོ་བ་སོགས་ལ་ངོ་མཚར་ཆེ་བའི་རིག་རྩལ་ལེ་ཚན་འཁྲབ་སྟོན་བྱས་པར་དགའ་བསུ་ཡང་ཡང་ཐོབ་པ་རེད། གཟིགས་མོ་བ་ཚོས་ཤོག་དྲས་འདྲ་གཟུགས་དང་། ཡིག་གཟུགས། ཚོན་ཁྲའི་གློག་སྒྲོན་སོགས་ཀྱི་བཟོ་བཀོད་ལེགས་ལ་ངོ་མཚར་ཆེ་བའི་ལག་ཤེས་བཟོ་རྩལ་ཐོན་རྫས་ཉམས་ལེན་ཡང་བྱས་པ་རེད། ངོ་སྤྲོད་བྱས་པར་གཞིགས་ན། དུས་ཡུན་ཉིན་ལྔ་ཡི་བྱེད་སྒོའི་རིང་ཧྲང་ཧའེ་ནས་ཡོང་བའི་མངོན་མིན་རིག་གནས་ཤུལ་བཞག་གི་རྒྱུན་འཛིན་པ་དང་། སྲོལ་རྒྱུན་གྱི་ལག་ཤེས་བཟོ་རྩལ་པ། རིག་རྩལ་འཁྲབ་སྟོན་ཚོགས་པ། ཧྲང་ཧའེ་ཡི་གྲགས་ཅན་ཟ་ཁང་གི་མ་བྱན་བཅས་ཕ་ན་མའི་གྲོང་ཁྱེར་རིག་གནས་ལུས་རྩལ་ལྟེ་གནས་དང་། གྲོང་ཁྱེར་ལུས་རྩལ་ཁང་། ས་གནས་དེ་གའི་སློབ་གྲྭ་དང་སྡེ་ཁུལ་བཅས་སུ་བསྐྱོད་ནས་དམངས་ཚོགས་ལ་ཧྲང་ཧའེ་རིག་གནས་ཀྱི་ཉིང་བཅུད་འགྲེམས་སྟོན་བྱས་པ་རེད། དུས་མཚུངས་སུ་སྤེལ་བའི"འོད་སྟོང་འཕྲོ་བའི་ལོ་རྒྱུས་ལམ་བུ——ཧྲང་ཧའེ་ཡིས་ཀྲུང་གོ་གསར་པ་དབུ་བརྙེས་ནས་ལོ་70འཁོར་བར་རྟེན་འབྲེལ་ཞུ་བའི་པར་རིས་འགྲེམས་སྟོན"ཐོག་པར་རིས་རྩེ་གྲ་བརྒྱུད་ཧྲང་ཧའེ་ཡི་འགྱུར་ལྡོག་དང་། ཀྲུང་གོའི་འཕེལ་རྒྱས། དུས་རབས་ཀྱི་རྣམ་པ་གསར་པ་བཅས་རྒྱས་བཤད་བྱས་ཡོད། ཚེས་16ཉིན་གྱི་དགོང་མོ་ཨིར་ལན་དུ་བཅའ་སྡོད་ཀྲུང་གོའི་གཞུང་ཚབ་ཆེ་མོ་ཁང་དང་ཏུ་པོ་ལིན་སློབ་ཆེན་ཁུང་ཙི་སློབ་གླིང་གིས་མཉམ་འབྲེལ་ཐོག་གཙོ་གཉེར་བྱས་པའི་དཔྱིད་གསར་དུས་ཆེན་གྱི་མཉམ་སྤྲོའི་མཚན་ཚོགས་ཨིར་ལན་གྱི་རྒྱལ་ས་ཏུ་པོ་ལིན་དུ་འགོ་ཚུགས་ཤིང་། ཀྲུང་གོའི་ཧུའུ་པེ་དང་ཀུའེ་ཀྲོའུ་ཡི་འཁྲབ་སྟོན་སྒྱུ་རྩལ་མཁས་ཅན་ཚོ་དང་ས་གནས་དེ་གའི་ཕྱི་ཁོངས་ཀྲུང་གོ་བའི་འཁྲབ་སྟོན་ཚོགས་པས་མཉམ་དུ་ལྟད་མོ་བར་ངོ་མཚར་ཆེ་བའི་འཁྲབ་སྟོན་བྱས་པ་རེད། མཚན་ཚོགས་དེ་ཞབས་བྲོ་དང་། མཉམ་གཞས། རྐྱང་གཞས། དམངས་ཁྲོད་ཀྱི་རོལ་ཆ་དཀྲོལ་གཏོང་། དྲག་རྩལ་འཁྲབ་སྟོན། ཁྱད་རྩལ་འཁྲབ་སྟོན་སོགས་ལས་གྲུབ་པ་དང་། "གར་སྟབས་ཀྱིས་ཕྱུག་པའི་ཀྲུང་གོ"ཞེས་པའི་ཞབས་བྲོ་འཁྲུག་ཆ་དོད་ལ་སྤྲོ་སྣང་ལྡན་པ་དང་། བུད་མེད་ཀྱི་མཉམ་འཁྲབ་ཞབས་བྲོ"སྐེད་པ་ཕྲ་མོ"ཞེས་པའི་ལྡེམ་ཞིང་འཁྱུག་པའི་གར་ཉམས་ཁྲོད་ནས་གཟིགས་མོ་བས་ཤར་ཕྱོགས་བུད་མེད་ཀྱི་ཡིད་དབང་འཕྲོག་ཤུགས་ཚོར་ཡོད། ཚེས་17ཉིན་2019ལོའི"ཕྱོགས་བཞི་མཚམས་བརྒྱད་མཉམ་དུ་དཔྱིད་གསར་དུས་ཆེན་ལ་རོལ"ཞེས་པའི་ཕྱིར་སྡོད་རང་མི་དང་ཕྱི་ཁོངས་ཀྲུང་གོ་བར་འཚམས་འདྲི་ཞུ་བའི་རིག་རྩལ་མཚན་ཚོགས་ཁེན་ནི་ཡའི་རྒྱལ་ས་ནེ་རོ་པིའི་ཁེན་ཡ་ཐ་རྒྱལ་སྤྱིའི་གྲོས་ཚོགས་ལྟེ་གནས་སུ་འགོ་ཚུགས་པ་དང་། ས་གནས་དེ་གའི་ཕྱིར་སྡོད་རང་མི་དང་ཕྱི་ཁོངས་ཀྲུང་གོ་བ་ཚུད་པའི་མི་2500ཙམ་གྱི་ཡིད་དབང་བཀུག་ཡོད་པ་རེད། པི་ཝང་རྒྱུད་གཉིས་མ་རྐྱང་དཀྲོལ"རྟ་རྒྱུག་གསར་པ"ཞེས་པའི་སྤྲོ་སྣང་ཆེ་བའི་འགྱུར་ཁུག་དང་། "རེ་བའི་ཞིང་ས"དང"ངའི་མེས་རྒྱལ"སོགས་ཀྱི་རྣ་བར་སྙན་པའི་འགྱུར་ཁུག་ཐོས་སྐབས་ལྟད་མོ་བ་མང་པོ་ཞིག་གིས་མཉམ་དུ་སྐད་ཤུགས་ཆུང་ངུས་གླུ་ལེན་པ་དང་། ཧྲའོ་ལིན་དགོན་པའི་དྲག་རྩལ་ཚོགས་པའི་གྲྭ་པའི་མཁུར་རྩལ་དང་། རླུང་སྒོམ། དྲག་རྩལ་སྣ་ཁ་བཅོ་བརྒྱད་ངོམ་པས་གཟིགས་མོ་བ་ཚོའི་ཐལ་མོའི་རྡེབ་སྒྲ་ཡང་ཡང་བསྒྲགས། གཟིགས་མོ་བ་ཏེང་ཁེན·ཨེན་ཆའོ་ལུའོ་ཀེས། "དེ་ནི་ངས་ཀྲུང་གོའི་དྲག་རྩལ་ངོམ་སྟོན་ལྟ་ཐེངས་དང་པོ་ཡིན་པས་ལྟད་མོ་ཧ་ཅང་ཆེན་པོ་འདུགཕྱིས་འབྱུང་ཀྲུང་གོར་བསྐྱོད་དེ་ཀྲུང་གོའི་རིག་གནས་མྱོང་ཚོར་ཐུབ་རྒྱུའི་རེ་བ་ཡོད"ཅེས་བཤད།