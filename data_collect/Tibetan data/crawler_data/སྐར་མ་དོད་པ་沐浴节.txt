མི་དམངས་དྲ་བའི་འཕྲིན། ཨ་རིའི་མཁའ་སྐྱོད་ཅུས་ཀྱི"མཐིལ་རྟོགས"རྟགས་ཅན་གྱི་མི་མེད་འཚོལ་ཞིབ་འཕྲུལ་ཆས་དེ་ཨ་རིའི་ཤར་ཕྱོགས་ཀྱི་དུས་ཚོད་ཚེས་26ཉིན་གྱི་ཆུ་ཚོད་14དང་སྐར་མ་54（པེ་ཅིང་གི་དུས་ཚོད་ཚེས་27ཉིན་གྱི་ཆུ་ཚོད་3དང་སྐར་མ་54）ཡི་ཐོག་སྐར་མ་མིག་དམར་ཐོག་བདེ་བླག་ངང་བབས་ཏེ། མིའི་རིགས་ཀྱིས་ཐེངས་དང་པོར་སྐར་མ་མིག་དམར་གྱི་"སེམས་གཏིང་"གི་གསང་བ་འཚོལ་ཞིབ་བྱེད་པའི་ལས་འགན་བསྒྲུབ་རྒྱུ་རེད། ཟླ་11ཚེས་26ཉིན་ཨ་རིའི་མཁའ་སྐྱོད་ཅུས་ཀྱིས་མཁོ་འདོན་བྱས་པའི་པར་རིས་ལས་མངོན་པའི་"མཐིལ་རྟོགས"རྟགས་ཅན་མི་མེད་འཚོལ་ཞིབ་འཕྲུལ་ཆས་ཀྱིས་ཕྱིར་བསྐུར་བའི་སྐར་མ་མིག་དམར་གྱི་པར་རིས་ཐོག་མ།
སྤྱི་ཚེས་26ཉིན། རྒྱལ་ཁབ་འཇིག་རྟེན་འཕུར་སྐྱོད་ཅུད་ཀྱིས་རང་རྒྱལ་གྱི་མིག་དམར་འཚོལ་ཞིབ་ལས་འགན་ཐོག་མ་སྒྲུབ་མཁན་འཚོལ་ཞིབ་བྱེད་ཆས་གནམ་འདྲི་དང་པོ་རྟགས་ཅན་གྱིས་བླངས་པའི་སྐར་མ་མིག་དམར་གྱི་ཕྱེད་ལྷོ་མ་དང་བྱང་མའི་གཞོགས་ངོས་ཀྱི་པར་རིས་ཁག་2ཡོངས་བསྒྲགས་བྱས་ཡོད། པར་རིས་ཁྲོད་ཀྱི་སྐར་མ་མིག་དམར་ནི་ཟླ་ཕྱེད་དབྱིབས་དང་འདྲ་ཞིང་དེའི་ཕྱི་ངོས་ཀྱི་རི་མོ་གསལ་པོར་མཐོང་ཐུབ། འཚོལ་ཞིབ་བྱེད་ཆས་གནམ་འདྲི་དང་པོ་རྟགས་ཅན་གྱིས་སྐར་མ་མིག་དམར་དང་བར་ཐག་སྤྱི་ལེ་ཁྲི་1.1ཡོད་པའི་ས་ནས་དབྱེ་འབྱེད་ནུས་པ་འབྲིང་བའི་པར་ཆས་（中分辨率相机）སྤྱད་དེ་སྐར་མ་མིག་དམར་ཧྲིལ་པོ་པར་དུ་བླངས་ཡོད། པར་ལེན་བཞིན་པའི་སྐབས་དེར་འཚོལ་ཞིབ་བྱེད་ཆས་དེ་མིག་དམར་གཞོགས་ངོས་ཀྱི་རྒྱབ་དབྱིངས་སུ་གནས་（ཉིན་མར་ཁ་ཕྱོགས་པ་དེ་མདུན་ཕྱོགས་ཡིན་པ་གཞིར་བྱས་པ）ཡོད་པས། དེས་སྐར་མ་མིག་དམར་གྱི་གཞོགས་ངོས་པར་དུ་བླངས་ཡོད་པ་རེད། ས་གོ་ལ་ཕྱེད་ལྷོ་མའི་མཁའ་དབྱིངས་ནས་མཐོང་བའི་མིག་དམར་གྱི་གཟུགས་བརྙན། ས་གོ་ལ་ཕྱེད་ལྷོ་མའི་གཟུགས་བརྙན་དེ་གནམ་འདྲི་དང་པོ་རྟགས་ཅན་གྱིས་དབྱེ་འབྱེད་ཚད་འབྲིང་བའི་པར་ཆས་ཀྱིས་པེ་ཅིང་གི་དུས་ཚོད་སྤྱི་ལོ་2021ལོའི་ཟླ་3ཚེས་16ཉིན་པར་བླངས་པ་དང་། སྐབས་དེར་འཁོར་སྐྱོད་ཆས་ཀྱི་མཐོ་ཚད་ཕལ་ཆེར་སྤྱི་ལེ་ཁྲི་1.12ཙམ་ཟིན་གྱི་ཡོད། ས་གོ་ལ་ཕྱེད་བྱང་མའི་མཁའ་དབྱིངས་ནས་མཐོང་བའི་མིག་དམར་གྱི་གཟུགས་བརྙན། ས་གོ་ལ་ཕྱེད་བྱང་མའི་གཟུགས་བརྙན་དེ་གནམ་འདྲི་དང་པོ་རྟགས་ཅན་གྱིས་དབྱེ་འབྱེད་ཚད་འབྲིང་བའི་པར་ཆས་ལ་བརྟེན་ནས་པེ་ཅིང་གི་དུས་ཚོད་སྤྱི་ལོ་2021ལོའི་ཟླ་3ཚེས་18ཉིན་པར་བླངས་པ་དང་། སྐབས་དེར་འཁོར་སྐྱོད་ཆས་ཀྱི་མཐོ་ཚད་ཕལ་ཆེར་སྤྱི་ལེ་ཁྲི་1.15ཙམ་ཟིན་གྱི་ཡོད། མིག་སྔར་འཚོལ་ཞིབ་བྱེད་ཆས་གནམ་འདྲི་དང་པོ་རྟགས་ཅན་དེ་འཕུར་གྲུ་སོགས་ས་ཚིགས་ཀྱི་འཁོར་ལམ་དུ་འཁོར་སྐྱོད་བྱས་ནས་ཟླ་བ་གཅིག་ཙམ་འཁོར་བ་དང་། དེའི་དབྱེ་འབྱེད་ཚད་མཐོ་བའི་པར་ཆས་དང་། དབྱེ་འབྱེད་ཚད་འབྲིང་བའི་པར་ཆས། གཏེར་རྫས་འོད་ཤལ་དཔྱད་ཆས། སྐར་མ་མིག་དམར་གྱི་ནུས་ཚད་དབྱེ་ཞིབ་རིལ་རྡུལ་དཔྱད་ཆས། གྱེས་རྡུལ་དང་མ་ནིང་རིལ་རྡུལ་དབྱེ་ཞིབ་དཔྱད་ཆས། ཁབ་ལེན་རྩིས་ཆས་བཅས་སྔ་རྗེས་སུ་བེད་སྤྱད་དེ་སྐར་མ་མིག་དམར་ལ་འཚོལ་ཞིབ་ཚད་ལེན་བྱས་ནས་ཚན་རིག་གི་གྲངས་གཞི་མང་པོ་འཚོལ་བསྡུ་བྱས་ཡོད། རྩོམ་སྒྲིག་པ། སྣང་རྡོར། 
རྩོམ་སྒྲིག་པ། སྣང་རྡོར། 
མི་དམངས་དྲ་བའི་འཕྲིན། ཏི་ཧྲི་ཉི་ཡིས་ལུའུ་ཁ་སི་གློག་བརྙན་ལས་རིགས་ཀུང་སི་ཉོ་སྒྲུབ་བྱས་རྗེས་བཏོན་པའི་གློག་བརྙན་དང་པོ"་སྐར་མའི་གོ་ལའི་གཡུལ་འགྱེད་ཆེ་མོ་"ཞེས་པའི་མུ་འབྲེལ་གློག་བརྙན་"སྐར་མའི་གོ་ལའི་གཡུལ་འགྱེད་ཆེ་མོ། གདོད་མའི་སྟོབས་ཤུགས་སད་པ་"ཞེས་པ་ལྟད་མོ་བར་བསྟན་རྗེས་ཀྱི་གཟའ་འཁོར་གཉིས་པའི་གཟའ་མཇུག་བར་སྤ་སེ་བཙོང་རིན་ཨ་སྒོར་དུང་ཕྱུར་1.5ལས་བརྒལ་ནས་གླིང་ཆེན་ཨ་མེ་རི་ཁ་བྱང་མའི་ལོ་རྒྱུས་ཐོག་གློག་བརྙན་བསྟན་ནས་གཟའ་འཁོར་གཉིས་སོང་བའི་ནང་སྤ་སེ་ཉོ་མང་ཤོས་ཀྱི་ཟིན་ཐོ་བཏོད་ཡོད་པ་རེད། "སྐར་མའི་གོ་ལའི་གཡུལ་འགྱེད་ཆེ་མོ། གདོད་མའི་སྟོབས་ཤུགས་སད་པ་"ཞེས་པ་དེ་ནི་"སྐར་མའི་གོ་ལའི་གཡུལ་འགྱེད་ཆེ་མོ་"ཞེས་པའི་མུ་འབྲེལ་གློག་བརྙན་ཁག་བདུན་པ་དེ་ཡིན་པ་དང་། ལུའུ་ཁ་སི་གློག་བརྙན་ལས་རིགས་ཀུང་སིས་བཏོན་པའི་ཁག་གོང་མའི"སྐར་མའི་གོ་ལའི་གཡུལ་འགྱེད་ཆེ་མོ"ཞེས་པའི་གློག་བརྙན་བསྟན་རྗེས་དང་དུས་ཚོད་ལོ་10ཏག་ཏག་སོང་བ་དང་ལྟད་མོ་བ་ཚོས་ལྟ་འདོད་ཆེན་པོ་བྱེད་པ་ནི་གློག་བརྙན་དེའི་སྤ་སེ་མང་པོ་འཚོང་ཐུབ་པའི་རྒྱུ་རྐྱེན་དེ་རེད། 
མི་དམངས་དྲ་བའི་འཕྲིན། ཟླ་2ཚེས་25ཉིན་འཚོག་རྒྱུའི་ཕིང་ཁྲང་དགུན་དུས་ཨོ་རྩལ་འགྲན་ཚོགས་ཀྱི་མཇུག་འགྲིལ་མཛད་སྒོར་2022ལོའི་དགུན་དུས་ཨོ་རྩལ་འགྲན་ཚོགས་ཀྱི་སྦྱིན་བདག་པེ་ཅིང་གིས་སྐར་མ་བརྒྱད་ཀྱི་རིག་རྩལ་འཁྲབ་སྟོན་བྱ་རྒྱུ་རེད། ཤེས་རྟོགས་བྱུང་བར་གཞིགས་ན། "པེ་ཅིང་གི་སྐར་མ་བརྒྱད"ཀྱི་ཚོགས་པའི་ལག་རྩལ་ཚོགས་པ་དང་། རྩོམ་བཟོ་ཚོགས་པ། འཁྲབ་ཁྲིད་པའི་ཚོགས་པ་བཅས་མི་60ལྷག་ཙམ་ཧན་གོའི་ཕིང་ཁྲང་དུ་འབྱོར་ནས་སྒྲིག་ཆས་ཚོད་ལྟའི་ལས་དོན་སྤེལ་རྒྱུ་རེད། རུ་མི་ཕལ་ཆེ་བ་ཚེས་17ཉིན་(དཔྱིད་གསར་དུས་ཆེན་གྱི་ཚེས་པ་གཉིས)ཕིང་ཁྲང་དུ་འབྱོར་རྒྱུ་རེད། སྒྲིག་ཆས་ཚང་མ་ལེགས་སྒྲིག་ཡག་པོ་བྱུང་རྗེས། "པེ་ཅིང་གི་སྐར་མ་བརྒྱད"ཀྱི་འཁྲབ་སྟོན་ཚོགས་པས་ཚེས་18ཉིན་ནང་སྦྱོང་ཐེངས་དང་པོ་བྱ་རྒྱུ་དང་ཚེས་21ཉིན་ནས་ཚེས་23ཉིན་བར་ཧན་གོ་ཕྱོགས་དང་མཉམ་འབྲེལ་ནང་སྦྱོང་བྱ་རྒྱུ་དང་འབྲེལ། ཚེས་25ཉིན་དངོས་སུ་འཁྲབ་སྟོན་བྱས་ནས་དགུན་དུས་ཨོ་རྩལ་འགྲན་ཚོགས་ཀྱི་པེ་ཅིང་དུས་འཁོར་འགོ་ཚུགས་རྒྱུ་རེད། 
ཤིན་ཧྭ་གསར་འགྱུར་ཁང་ཧའེ་ནན་ཝུན་ཁྲང་ནས་ཟླ་7ཚེས་23ཉིན་གློག་འཕྲིན་འབྱོར་གསལ། 2020ལོའི་ཟླ་7ཚེས་23ཉིན་གྱི་ཆུ་ཚོད་12དང་སྐར་མ་41ལ་རང་རྒྱལ་གྱིས་ཧའེ་ནན་གླིང་ཕྲན་བྱང་ཤར་མཚོ་ངོགས་ཀྱི་ཀྲུང་གོ་ཝུན་ཁྲང་འཇིག་རྟེན་འཕུར་སྐྱོད་འཕེན་གཏོང་ས་ཚིགས་ནས་རྒྱང་སྐྱོད་རྟགས་ཅན་ཨང་ལྔ་པའི་རྒྱང་ཚོར་བཞི་པའི་སྐྱེལ་འདྲེན་མེ་ཤུགས་འཕུར་མདའ་སྤྱད་དེ་རང་རྒྱལ་གྱི་སྐར་མ་མིག་དམར་ཐོག་འཚོལ་ཞིབ་ཐིག་ལེན་གྱི་ལས་འགན་སྒྲུབ་མཁན"ཐེན་ཝུན་རྟགས་ཅན་ཨང་དང་པོའི"འཚོལ་ཞིབ་ཐིག་ལེན་འཕྲུལ་ཆས་ཐོག་མར་འཕངས་པ་རེད། སྐར་ཆ་2000ལྷག་ཙམ་འཕུར་རྗེས། འཚོལ་ཞིབ་ཐིག་ལེན་འཕྲུལ་ཆས་གཏན་འཁེལ་གྱི་འཁོར་ལམ་ཐོག་བསྐྱལ་ནས་སྐར་མ་མིག་དམར་ལ་འཚོལ་ཞིབ་ཐིག་ལེན་བྱེད་འགོ་ཚུགས་པ་དེ་ཐོག་ནས་རང་རྒྱལ་གྱིས་རང་བརྟེན་གྱི་སྒོ་ནས་སྐར་མ་མིག་དམར་ལ་འཚོལ་ཞིབ་ཐིག་ལེན་བྱེད་པའི་གོམ་པ་དང་པོ་སྤོས་པ་མཚོན་ཡོད། 
མི་དམངས་དྲ་བའི་འཕྲིན། གསར་འགོད་པར་རྒྱལ་ཁབ་རྒྱལ་སྲུང་ཚན་རྩལ་ཅུས་ནས་ཤེས་རྟོགས་བྱུང་བར་གཞིགས་ན། ཟླ་7ཚེས་14ཉིན་ཀྲུང་གོ་དང་པར་ཙིར་གྱི་ས་གོ་ལའི་ཐོན་ཁུངས་སྲུང་སྐར་སྐར་མ་04ཞིབ་བཟོ་ཚན་པས་ཀྲུང་གོ་ཐོན་ཁུངས་སྲུང་སྐར་བེད་སྤྱོད་ལྟེ་གནས་སུ་རྩིས་སྤྲོད་བྱས་ཏེ་བེད་སྤྱོད་གཏོང་འགོ་ཚུགས་པ་རེད། ཀྲུང་པར་ས་གོ་ལའི་ཐོན་ཁུངས་སྲུང་སྐར་སྐར་མ་04དེ་ཉིན་26ནང་རང་རྒྱལ་གྱི་སྐམ་སའི་ཁྱབ་ཁོངས་ལ་ཁྱབ་རྒྱུ་ལེགས་འགྲུབ་བྱུང་ནས་སྨི་5ཡི་ཚོས་གཞི་ཆ་ཚང་དང་སྨི་10ལྷག་ཙམ་འོད་ཕུ་སོགས་པར་བརྙན་རི་མོ་ལེན་ཐུབ། ཟླ་7ཚེས་13ཉིན་བར་སྲུང་སྐར་དེ་འཁོར་སྐྱོད་ཉིན་218བྱས་པ་དང་བརྙན་པར་གཞི་གྲངས་ཁྲི་20ལྷག་ཙམ་བཟོ་བཅོས་དང་ཐོན་སྐྱེད་བྱེད་པ་དང་ཞིང་ལས་སྐྱེ་དངོས་སྐྱེ་ཚུལ་དབྱེ་ཞིབ་དང་། ཆུ་རྒྱུན་ལེན་པ་དང་ཆུ་བེད་ལས་གྲྭས་གཤིས་གནོད་འཚེའི་རྒྱང་ཚོར་བརྟག་དཔྱད་སོགས་ཁྱབ་ཁོངས་སུ་ནུས་པ་ཐོན་རྒྱུ་རེད། རྒྱལ་སྲུང་ཚན་རྩལ་ལས་གྲྭ་ཅུས་ཀྱི་ཅུས་ཀྲང་རྒྱལ་ཁབ་མཁའ་སྐྱོད་ཅུས་ཀྱི་ཅུས་ཀྲང་ཞུས་ཏ་ཀྲེས་རྩིས་སྤྲོད་མཛད་སྒོའི་ཐོག་ལོ་30ལྷག་ཙམ་རིང་ཀྲུང་གོ་དང་པར་ཙིར་མཁའ་སྐྱོད་ཚན་རྩལ་ཁྱབ་ཁོངས་ཀྱི་མཉམ་ལས་ལ་གཡུར་དུ་ཟ་བའི་འབྲས་བུ་ཐོབ་ཏེ་ཀྲུང་པར་རྒྱལ་ཁབ་གཉིས་པོའི་འབྲེལ་བ་ཟབ་ཏུ་སོང་བ་དང་རྒྱལ་ཁབ་ཀྱི་ཕྱི་འབྲེལ་འཐབ་ཇུས་ལ་ཞབས་འདེགས་ཞུ་བའི་ཐད་ནུས་པ་གལ་ཆེན་བཏོན་ཡོད། སྐར་མ་04རྩིས་སྤྲོད་བྱས་པས་ཀྲུང་པར་མཁའ་སྐྱོད་མཉམ་ལས་ཐད་ཀྱི་རྒྱལ་སྤྱིའི་ཤུགས་རྐྱེན་སྔར་བས་ཆེ་རུ་འགྲོ་རྒྱུ་དང་ཀྲུང་པར་ཁྱོན་ཡོངས་ཀྱི་འཐབ་ཇུས་རོགས་ཟླའི་འབྲེལ་བ་ཟབ་ཏུ་འགྲོ་རྒྱུ་རེད་ཅེས་གསུངས་པ་རེད། ཀྲུང་གོར་བཅའ་སྡོད་པར་ཙིར་གྱི་གཞུང་ཚབ་ཆེ་མོ་བ་ལུའེ་ཨང་གིས་ཀྲུང་པར་གྱི་ས་གོ་ལའི་ཐོན་ཁུངས་སྲུང་སྐར་སྐར་མ་04ནི་མཁའ་སྐྱོད་ཁྱབ་ཁོངས་ཀྱི་རྒྱལ་ཁབ་གཉིས་པོའི་མཉམ་ལས་ཀྱི་དཔེ་མཚོན་ཙམ་མ་ཟད"ལྷོ་ལྷོ་མཉམ་ལས"ཀྱི་དཔེ་མཚོན་དེ་བས་ཡིན་པ་དང་ཀྲུང་པར་དང་དེ་བཞིན་འཛམ་གླིང་ཐོག་གི་རྒྱལ་ཁབ་གཞན་དག་ལ་ཞབས་འདེགས་དེ་བས་ལེགས་པ་ཞུ་རྒྱུ་རེད། པར་ཙིར་ཕྱོགས་ཀྱིས་ཀྲུང་གོ་དང་མཉམ་དུ་སྐར་མ་04ཞིབ་འཇུག་བྱས་ནས་བཟོ་རྒྱུར་སྐུལ་མ་ཧུར་ཐག་དང་མཁའ་སྐྱོད་ཁྱབ་ཁོངས་ཀྱི་མཉམ་ལས་གཏིང་ཟབ་ཏུ་གཏོང་རྒྱུ་ཡིན་ཞེས་གསུངས་པ་རེད། ཀྲུང་པར་ས་གོ་ལའི་ཐོན་ཁུངས་ཀྱི་སྲུང་སྐར་སྐར་མ་04ནི་ཀྲུང་གོ་མཁའ་སྐྱོད་ཚན་རྩལ་ཚོགས་པ་ཀུང་སིའི་ཁོངས་གཏོགས་བར་སྣང་ལག་རྩལ་ཞིབ་འཇུག་ཁང་དང་པར་ཙིར་བར་སྣང་ལག་རྩལ་ཞིབ་འཇུག་ཁང་གིས་ཐུན་མོང་ཐོག་བཟོས་པ་དང་2014ལོའི་ཟླ་12ཚེས་7ཉིན་ཐེ་ཡོན་སྲུང་སྐར་འཕེན་གཏོང་ལྟེ་གནས་ཀྱིས་གྲུབ་འབྲས་ཐོབ་པའི་སྒོ་ནས་མཁའ་དབྱིངས་སུ་འཕེན་གཏོང་བྱས་པ་རེད། ཀྲུང་གོ་དང་པར་ཙིར་རྒྱལ་ཁབ་གཉིས་ཀྱི་སྲིད་གཞུང་གིས་1988ལོར་"ས་གོ་ལའི་ཐོན་ཁུངས་སྲུང་སྐར་ཞིབ་འཇུག་བྱས་ནས་བཟོ་རྒྱུར་ཆོག་མཆན་འགོད་རྒྱུའི་སྐོར་གྱི་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་སྲིད་གཞུང་དང་པར་ཙིར་རྒྱལ་ཕྲན་མཉམ་འབྲེལ་སྲིད་གཞུང་གི་གྲོས་ཆོད་ཡི་གེ"ལ་མིང་རྟགས་བཀོད་ནས་1999ལོ་དང་། 2003ལོ། 2007ལོ་བཅས་སུ་ཀྲུང་པར་ས་གོ་ལའི་ཐོན་ཁུངས་སྲུང་སྐར་སྐར་མ་01དང་། སྐར་མ་02སྐར་མ་02Bབཅས་འཕེན་གཏོང་བྱས་ཤིང་། 2015ལོའི་ཟླ་5ཚེས་19ཉིན་ཀྲུང་གོ་རྒྱལ་ཁབ་མཁའ་སྐྱོད་ཅུས་དང་པར་ཙིར་ཚན་རྩལ་གསར་གཏོད་པུའུ་ཡིས་ཀྲུང་པར་ས་གོ་ལའི་ཐོན་ཁུངས་སྲུང་སྐར་སྐར་མ་04Aཡི་མཉམ་ལས་གྲོས་ཆོད་ཡི་གེར་མིང་རྟགས་བཀོད་པ་རེད། 
ཛམྦྷ་རྡོ་རྗེས། སྐར་མ་འོད་ཆེན་ལགས། ཁྱེད་ཀྱི་ལྷག་བསམ་དུང་ལས་དཀར་ཞིང་མཛད་འཕྲིན་རི་རྒྱལ་ལྷུན་པོ་ལས་བརྗིད་པས། ཁྱེད་ནི་ནམ་ཡང་སློབ་བུ་ངའི་སེམས་ཀྱི་ང་རྒྱལ་དང་གཟི་བརྗིད་ལགས། ལྷག་པར་ཁྱེད་ཉིད་ཀྱིས་ཉིན་རེ་རེར་ང་རང་སེམས་ནས་བརྗེད་མ་མྱོང་བས། ང་ཚོ་སྡོད་སའི་ཡུལ་གྲུ་ཀུན་ཏུ་འོད་སྣང་གིས་ཁྱབ་ཅིང་སྤྲོ་སྣང་གིས་ཕྱུག་པ་དང་རེ་བས་ཁེངས་ཡོད། སྐར་མ་འོད་ཆེན་ལགས། ཁྱེད་ཀྱི་གཤིས་རྒྱུད་ནི་ཕྱི་གསལ་ནང་གསལ་གྱི་ཤོག་ལྷེ་དཀར་པོ་ཞིག་སྟེ། ནག་ནོག་གི་དྲི་མས་བྲལ་ཞིང་སླུ་བྲིད་དང་གཡོ་སྒྱུ་དེ་བས་ཀྱང་ག་ལ་ཡོད་དེ་ཡོད་ཀྱང་མི་སྲིད། ཁྱེད་རང་ནི་ངའི་ཚེ་འདི་ཕྱི་གཉིས་ཀྱི་ལམ་སྟོན་གྱི་མུན་པ་སེལ་བའི་སྒྲོན་མེ་ཞིག། དེ་བས་ཁྱེད་ཀྱི་སྤྱོད་བཟང་གི་སྦྲང་ཆར་བསིལ་མས་ང་ཚོར་དངོས་གྲུབ་བསྩལ། སྐར་མ་འོད་ཆེན་ལགས། ཁྱེད་ཀྱི་ཤེས་རིག་གི་མཁྱེན་རྒྱ་ནི་ནམ་མཁའ་ལས་ཡངས་ཤིང་ཆུ་གཏེར་ལས་གཏིང་ཟབ་ལ། ཁྱེད་ཀྱི་རྣམ་དཔྱོད་ཀྱི་བློ་རིག་ནི་གློག་ལྟར་མྱུར་ལ། འཆད་རྩོད་རྩོམ་གསུམ་གྱི་ཡོན་ཏན་ཡང་ཕུན་སུམ་ཚོགས་ཤིང་ཐོགས་པ་མེད་པས། ང་རང་གཏན་དུ་ཁྱེད་ཀྱི་ཕང་བ་ནས་འཚོ་འདོད་ཀྱི་འདུན་པ་རླབས་ལྟར་འཕྱོ། ཀྱེ་ཀྱེ། གཞན་ཕན་གྱི་ལྷག་བསམ་མཁའ་རུ་འཕྱོ་ཞིང་མཚན་སྙན་གྱི་བ་དན་ཕྱོགས་བཅུར་ཁྱབ་ལ། བྱམས་སེམས་ཀྱི་ལག་ཟུང་རིང་དུ་བརྐྱངས་ཏེ་སྙིང་རྗེ་ཡི་འོད་སྣང་ཉེ་རིང་མེད་པར་ཕྱོགས་ཀུན་ཏུ་འཕྲོ་བའི་སྐར་མ་འོད་ཆེན་ལགས། རིགས་ཀྱི་བུ་འདི་དག་ལ་རྨོངས་སེལ་གྱི་དགའ་སྣང་རེ་སྟེར་རྒྱུ་དང་མ་འོངས་འབྱུང་འགྱུར་གྱི་ལས་དབང་བསམ་ནས། དཀའ་སྡུག་དང་སྐུ་ངལ་སྤུ་ཙམ་ལ་མི་འཛེམ་པར་རང་རྒྱུད་ཀྱི་ཤེས་ཡོན་ཡོད་ཚད་བུམ་པ་གང་བྱོའི་ཚུལ་དུ་ང་ཚོར་གནང་། དེ་བས་ཁྱེད་ནི་ནམ་ཡང་ང་ཚོའི་དྲིན་ཆེན་གྱི་ཕ་མ་དང་གཉིས་སུ་མ་མཆིས། ཁྱེད་ནི་མིའི་རིགས་ཀྱི་ཤེས་རིག་གི་བླ་སྲོག་སྐྲུན་མཁན་ཏེ། ཁྱེད་ཀྱི་ཐབས་ཤེས་གཉིས་ལྡན་དང་དྲག་འཇམ་གཉིས་འཛོམས་ཀྱི་མཛུབ་ཁྲིད་དེ་ཡོད་པས་ན། ང་ཚོ་ད་གཟོད་ལས་འབྲས་ཚུལ་ལ་མི་རྨོངས་པ་དང་གནས་ལུགས་དོན་ལ་མི་རྨོངས་པར་གྱུར་ཏེ་སྣ་མང་རྙོག་འཛིང་ཁྲོད་དུ་བློ་གཟུ་བོར་གནས་ཐུབ་ཡོད་ལ། ཁྱེད་རང་ཡོད་པས་ན་ང་ཚོའི་རྒྱབ་ཕྱོགས་སུ་ད་གཟོད་རྒྱལ་ཁའི་དགོད་སྒྲས་ཁེངས་ཤིང་མདུན་ཕྱོགས་སུ་རེ་བའི་འོད་སྣང་གིས་ཁྱབ་ཡོད། དེའི་ཕྱིར་ང་ཚོས་ཅིས་ཀྱང་ཁྱེད་ལ་བཀའ་དྲིན་ཞུ་འོས་ཤིང་ལག་ཟུང་ཐལ་མོ་སྙིང་ཁར་སྦྱར་ནས་སྐུ་དྲིན་ཡང་ཡང་ཞུའོ།། (རྩོམ་འདི་ནི་ཕྲན་གྱི་སློབ་གཉེར་གྱི་ལམ་བུའི་ནང་བཀའ་དྲིན་གཞལ་ཐབས་བྲལ་བའི་དགེ་བའི་བཤེས་གཉེན་དམ་པ་རྣམས་ལ་མཚོན་བྱེད་དུ་ཕུལ་བ་དགེའོ།། )
ལྷོ་ཕྱོགས་གློག་དྲ་ཀུང་སིའི་ཧྲེ་པིན་གློག་གཏོང་ཅུས་ཀྱིས་ཏང་ཡོན་ལ་སྐར་མ་བསགས་ནས་གནས་འཕར་དོ་དམ་ལག་བསྟར་བྱས་ཏེ་ཆབ་སྲིད་ཀྱི་བྱང་ཚད་དང་། ལས་གནས་རྩལ་ནུས། ལས་ཀའི་བྱས་རྗེས། མང་ཚོགས་ཀྱི་གདེང་འཇོགཏང་ཡོན་གྱི་སྔོན་གཏོད་བརྩོན་ལེན་གྱི་གནས་ཚུལ། ལོ་འཁོར་ནང་གཟི་བརྗིད་མཚན་སྙན་ཐོབ་པའི་གནས་ཚུལ་སོགས་ལ་གཞིགས་ནས་སྐར་མ་བསགས་ཏེ་ཏང་ཡོན་ལ་གདེང་འཇོག་བྱས་ནས་ཏང་ཡོན་གྱི་རྒྱུན་གཏན་སློབ་གསོ་དང་འགུལ་རྣམ་དོ་དམ་ལ་རྒྱུན་ཆད་མེད་པར་ཤུགས་སྣོན་བརྒྱབ་པ་དང་ཏང་ཡོན་ཁྲོད་ཚན་རིག་དང་མཐུན་པ་དང་སྤྱོད་གོ་ཆོད་པའི་གདེང་འཇོག་དོ་དམ་མ་ལག་བཙུགས་ཏེ། "ཐོག་མའི་བསམ་འདུན་མ་བརྗེད་པར་འགན་འཁྲི་བློ་ལ་བརྟན་པོར་འཆང་བའི"བརྗོད་དོན་གཙོ་བོའི་སློབ་གསོ་ཏན་ཏིག་སྤེལ་རྒྱུར་སྐུལ་འདེད་གཏིང་ཟབ་བཏང་བ་རེད། 
མི་དམངས་དྲ་བའི་འཕྲིན། རྒྱལ་ཁབ་རྒྱལ་སྲུང་ཚན་རྩལ་བཟོ་ལས་ཅུས་ཟླ་དཔྱད་དང་འཇིག་རྟེན་འཕུར་གྲུའི་ལས་གྲྭའི་ལྟེ་གནས་ཀྱིས་ཟླ་8ཚེས་23ཉིན་ཀྲུང་གོའི་སྐར་མ་མིག་དམར་བརྟག་ཞིབ་ཡོ་བྱད་ཐོག་མ་དང་སྐར་མ་མིག་དམར་བརྟག་ཞིབ་འཁོར་ལོའི་ཕྱི་དབྱིབས་འཆར་འགོད་རི་མོ་ཁྱབ་བསྒྲགས་བྱས་ཤིང་། འདི་ནི་སྐར་མ་མིག་དམར་བརྟག་ཞིབ་འཁོར་ལོ་དང་ཐང་འབབ་སྐོར་ཞིབ་ཡོ་བྱད་ཀྱི་ཕྱི་དབྱིབས་ཇུས་འགོད་རི་མོ་ཡིན་པ། སྐར་མ་མིག་དམར་བརྟག་ཞིབ་འཁོར་ལོར་གཤོག་པ་བཞི་ལྡན་པ་དེ་དག་ནི་ཉི་ནུས་གློག་རྫས་སྒྲིག་ཆས་ཡིན། 
མི་དམངས་དྲ་བའི་འཕྲིན། 2021ལོའི་ཟླ་2ཚེས་24ཉིན་གྱི་ཆུ་ཚོད་6དང་སྐར་མ་29ཐོགསྐར་མ་མིག་དམར་ལ་འཚོལ་ཞིབ་ཚད་ལེན་གྱི་ལས་འགན་ཐོག་མ་སྒྲུབ་མཁན་མཁའ་འདྲི་དང་པོ་རྟགས་ཅན་འཚོལ་ཞིབ་འཕུར་ཆས་དེ་སྐར་མ་མིག་དམར་དང་ཉེ་བར་བཀག་གཏོང་ཐེངས་གསུམ་པ་བྱས་ཏེ། སྐར་མ་མིག་དམར་དང་ཉེ་བའི་གནས་ལ་སྟོང་སྨི་280དང་། རིང་བའི་གནས་ལ་སྟོང་སྨི་ཁྲི་5.9ཡོད་པ་དང་། འཁོར་ཡུན་ལ་སྐར་མ་མིག་དམར་གྱི་ཉིན་གཉིས་ཡིན་པའི་སྐར་མ་མིག་དམར་གྱི་ཚུགས་སྡོད་འཁོར་ལམ་དུ་སྐྱོད་ཡོད། འཚོལ་ཞིབ་འཕུར་ཆས་དེ་ཚུགས་སྡོད་འཁོར་ལམ་ཐོག་འཁོར་སྐྱོད་ཟླ་བ་3ཙམ་བྱ་རྒྱུ་དང་། མཐའ་བསྐོར་ཡོ་ཆས་ཀྱི་ཐེག་ཁུར་7ཚང་མ་ཁ་ཕྱེ་ནས་ཚན་རིག་དང་མཐུན་པའི་འཚོལ་ཞིབ་ཚད་ལེན་བྱེད་འགོ་འཛུགས་རྒྱུ་རེད། དེ་དང་ཆབས་ཅིག་ཐེག་ཁུར་ནང་གི་འབྱེད་ཕྱོད་འབྲིང་བའི་པར་ཆས་དང་། འབྱེད་ཕྱོད་མཐོ་བའི་པར་ཆས། འོད་རིམ་དཔྱད་ཆས་སོགས་ཀྱིས་གྲབས་འདེམས་བྱས་པའི་འབབ་ཁུལ་གྱི་ས་དབྱིབས་ས་བབ་དང་བྱེ་རླུང་གི་གནམ་གཤིས་སོགས་ལ་ཞིབ་འཇུག་ཞིབ་ཚགས་བྱས་ཏེ་གོ་སྐབས་དང་བསྟུན་ནས་སྐར་མ་མིག་དམར་ཐོག་འབབ་རྒྱུའི་གྲ་སྒྲིག་ཡག་པོ་བྱ་རྒྱུ་རེད། མཁའ་འདྲི་དང་པོ་རྟགས་ཅན་འཚོལ་ཞིབ་འཕུར་ཆས་དེ་2020ལོའི་ཟླ་7ཚེས་23ཉིན་འཕེན་གཏོང་ལེགས་གྲུབ་བྱུང་བ་ནས་བཟུང་། འཁོར་ལམ་ཐོག་ཉིན་215འཕུར་སྐྱོད་བྱས་ཤིང་། ས་གོ་ལ་དང་བར་ཐག་སྟོང་སྨི་དུང་ཕྱུར་2.12ཟིན་ཡོད། 2021ལོའི་ཟླ་2ཚེས་10ཉིན་འཚོལ་ཞིབ་འཕུར་ཆས་དེ་སྐར་མ་མིག་དམར་ལ་བསྐོར་བའི་འཁོར་ལམ་དུ་སླེབས་པ་དང་། ཟླ་2ཚེས་15ཉིན་སྐར་མ་མིག་དམར་དང་རྒྱང་རིང་བའི་འཁོར་ལམ་དུ་ངོས་སྙོམས་འཁོར་སྐྱོད་བྱས་པ་དང་། ཟླ་2ཚེས་20ཉིན་སྐར་མ་མིག་དམར་དང་ཉེ་བའི་བཀག་གཏོང་ཐེངས་གཉིས་པ་བྱས་ཤིང་། མིག་སྔར་སྒྲིག་ཆས་འཁོར་སྐྱོད་སྐྱོན་མེད་རྒྱུན་གཏན་ཡིན་པ་དང་། འཕུར་སྐྱོད་ཚོད་འཛིན་ལས་དོན་ཁག་རྒྱུན་གཏན་ལྟར་སྤེལ་བཞིན་ཡོད་པ་རེད། 
མི་དམངས་དྲ་བའི་འཕྲིན། ཟླ་9ཚེས་5ཉིན་མཚོ་སྔོན་ཞིང་ཆེན་མཚོ་ནུབ་སོག་རིགས་བོད་རིགས་རང་སྐྱོང་ཁུལ་གཏེར་ལེན་ཁ་གྲོང་ཁྱེར་དུ་ཀྲུང་གོའི་སྐར་མ་མིག་དམར་གྲོང་ཚོའི་(འདྲ་བཟོའི་སྐར་མ་མིག་དམར་རྟེན་གཞི་)སྤྱིའི་ཇུས་གཞིའི་གྲོས་བསྡུར་ཚོགས་འདུ་འཚོགས་ཤིང་། ཚོགས་འདུའི་ཐོག་མཇུག་མཐར་སྐར་མ་མིག་དམར་གྲོང་ཚོའི་སྤྱིའི་ཇུས་གཞི་གཏན་འཁེལ་བྱས་པ་དང་རགས་རྩིས་བྱས་ན་རྣམ་གྲངས་དེར་བསྡོམས་མ་དངུལ་སྒོར་དུང་ཕྱུར་4ལྷག་ཟིན་རྒྱུ་རེད། ཚོགས་འདུར་ཞུགས་མཁན་ཀྲུང་གོ་ཚན་རིག་ཁང་ཟླ་བའི་གོ་ལ་དང་བར་སྣང་ཚད་ལེན་སྤྱི་ཁྱབ་པུའི་ཀྲུའུ་རེན་ལིའུ་ཞའོ་ཆུན་གྱིས་ཀྲུང་གོའི་སྐར་མ་མིག་དམར་གྲོང་ཚོ་（འདྲ་བཟོའི་སྐར་མ་མིག་དམར་རྟེན་གཞི་）ནི"མྱ་ངམ་ཐང་དུ་ཡུལ་སྐོར＋སྐར་མའི་གོ་ལ་གཞན་གྱི་འཚོ་བ་མྱོང་རོལ"བྱ་རྒྱུ་འཕེལ་རྒྱས་ཀྱི་དམིགས་ཚད་དུ་བྱེད་པ་དང"ཚན་རིག＋ཚན་རིག་འཕྲུལ་སྣང＋རང་བྱུང＋སྣོད་བཅུད＋རིག་གནས"བཅས་ཇུས་འགོད་ཀྱི་འདུ་ཤེས་སུ་བྱེད་པ་ནི་མིག་སྔར་རང་རྒྱལ་དུ་ཕྱི་རོལ་གྱི་མྱ་ངམ་ཐང་རིགས་ཀྱི་སྐར་མ་མིག་དམར་ས་ཁམས་ནང་གི་སྐར་མ་མིག་དམར་གྱི་ཚན་རིག་རིག་གནས་གསར་གཏོད་ཀྱི་སྤྲོ་གསེང་རྟེན་གཞི་འབའ་ཞིག་དེ་རེད། "ང་ཚོའི་ཐོག་མའི་ཀུན་སློང་ནི་བར་སྣང་འཚོལ་ཞིབ་ཅེས་པའི་ཚན་རྩལ་བརྗོད་གཞི་དེར་དམིགས་ནས་སྲོལ་རྒྱུན་རིག་གནས་ཡུལ་སྐོར་གྱི་རྣམ་གྲངས་ལ་ཚན་རྩལ་གྱི་བསྟན་དོན་འཛོམས་རྒྱུ་དང་རིག་གནས་ཡུལ་སྐོར་ཐོན་ལས་ཀྱི་འཕེལ་རྒྱས་ལ་བཀྲག་མདངས་གསར་པ་བསྣན་རྒྱུ་དེ་རེད"ཅེས་ངོ་སྤྲོད་བྱས། སྐར་མ་མིག་དམར་གྲོང་ཚོ་ནི་གཙོ་ཆེར"སྐར་མ་མིག་དམར་སྡེ་ཁུལ"དང"སྐར་མ་མིག་དམར་སྒར་ས"ཡི་བྱེད་ནུས་ཁུལ་གཉིས་ལས་གྲུབ་ཅིང་། སྐར་མ་མིག་དམར་སྡེ་ཁུལ་ནི་སྐར་མ་མིག་དམར་གྱིས་གཙོ་བོ་བྱས་པའི་ཡུལ་སྐོར་རིག་གནས་གླིང་ཡིན་པ་དང་གཙོ་བོར་ལྟ་སྐོར་མི་ཚོགས་དཀྱུས་མར་དམིགས་ཡོད། སྐར་མ་མིག་དམར་སྒར་ས་ནི་གྲུ་ཚང་དུ་མས་གྲུབ་པའི་འདྲ་བཟོའི་སྐར་མ་མིག་དམར་གྱི་རྟེན་གཞི་ཡིན་ལ་དེའི་ནང་གི་གྲུ་ཚང་དུ་མྱོང་རོལ་བྱེད་སྒོ་ནི་གཙོ་བོ་མཐོ་རིམ་གྱི་དགོས་གལ་ཆེ་བའི་མི་ཚོགས་ལ་དམིགས་ཡོད་པ་རེད། ལིའུ་ཞའོ་ཆུན་གྱིས་ངོ་སྤྲོད་བྱས་པ་ལྟར་ན། རྣམ་གྲངས་དེའི་གཞི་རྩའི་བྱེད་ནུས་ཕྱོགས་ལྔའི་ཐད་ནས་གྲུབ་པ་སྟེ། ཐོག་མའི་དུས་སུ་མྱ་ངམ་ཐང་གི་ཡུལ་སྐོར་ལྟ་སྐོར་དང་། བར་སྣང་དང་གོ་ལ་གཞན་གྱི་འཚོ་བའི་མྱོང་རོལ། གནམ་རིག་དང་མཁའ་འགྲུལ་ཚན་རིག་ཁྱབ་གདལ་སློབ་གསོ། གློག་བརྙན་བརྙན་འཕྲིན་རིག་གནས་ཀྱི་བྱེད་སྒོ་བཅས་ཕྱོགས་བཞི་ལ་ཁྱབ་རྒྱུ་དང་། སླད་ཕྱིན་ད་དུང་འབྲེལ་ཡོད་ཚན་རིག་ཚོད་ལྟའི་མཐུན་རྐྱེན་སྦྱར་ནས་ཞིབ་འཇུག་སྒྲིག་གཞིར་ཞབས་འདེགས་ཞུ་རྒྱུ་མ་ཟད་ཚན་རིག་ཞིབ་འཇུག་དང་ཕྱི་རོལ་ཚོད་ལྟའི་ལས་དོན་བསྒྲུབ་རྒྱུ་རེད། ཚན་རིག་ཁྱབ་བསྒྲགས་ཀྱི་ཕྱོགས་ནས་གཅིག་འཐུས་རྣམ་པའི་མྱོང་རོལ་བྱེད་སྒོ་ལས་མཁའ་འགྲུལ་དང་། གནམ་རིགས་ཁམས། དེ་བཞིན་ནུས་རྒྱུ་གསར་པ་སོགས་ཁྱབ་ཁོངས་ཀྱི་ཚན་རིག་ལག་ལེན་བྱེད་སྒོའི་ཐད་ཀྱི་རྒྱ་ཆེའི་གཞོན་ནུ་ལོ་ཆུང་གི་དགོས་མཁོ་བསྐང་རྒྱུ་རེད། "འདྲ་བཟོའི་སྐར་མ་མིག་དམར་རྟེན་གཞིའི་འཛུགས་སྐྲུན་ཐད་ཚན་རིག་དང་སྣོད་བཅུད་ཀྱི་དོན་སྙིང་གལ་ཆེན་ལྡན་ཡོད་པ་ལས། སྐར་མའི་གོ་ལ་གཞན་འཚོལ་ཞིབ་དང་གསར་རྙེད་ཐད་མི་སྔར་བས་མང་པོའི་ཡིད་སེམས་འགུག་ཐུབ་པ་དང་། ད་དུང་མཚོ་ནུབ་ཀྲོའུ་ཡི་ཡུལ་སྐོར་ཐོན་ལས་དང་ཐ་ན་དཔལ་འབྱོར་དང་སྤྱི་ཚོགས་འཕེལ་རྒྱས་ལ་དགེ་མཚན་ལྡན་པའི་ནུས་པ་འདོན་ཐུབ་ངེས་རེད"ཅེས་མཚོ་སྔོན་ཞིང་ཆེན་མཚོ་ནུབ་ཀྲོའུ་གཏེར་ལེན་ཁ་གྲོང་ཁྱེར་གྱི་རྒྱུན་ལས་ཧྲི་ཀྲང་གཞོན་པ་ཀྲང་པེའོ་ཡིས་བརྗོད། སྐར་མ་མིག་དམར་གྲོང་ཚོའི་རྣམ་གྲངས་བྲག་དམར་དུ་བསྐྲུན་པ་དེ་ཉེ་འཁོར་གྱི་གསར་སྤེལ་བྱས་པའི་རང་བྱུང་མཛེས་ལྗོངས་དང་བར་ཐག་འོས་འཚམ་ཡོད་ལ། ཀན་སུའུ་ནས་མཚོ་སྔོན་བར་གྱི་ཡུལ་སྐོར་ལམ་ཐིག་ཆེ་མོ་དང་ཐག་ཉེ་པོ་ཡོད་པས་འགྲིམ་འགྲུལ་སྟབས་བདེ་བ་དང་རྗེས་མཐུད་འཆར་འགོད་ནང"ཙི་ཅིན་རི་བོའི་གནམ་དཔྱད་སྟེགས་བུའི་མཚོ་སྔོན་གྱི་ལྟ་དཔྱད་ཚད་ལེན་ས་ཚིགས＋གཏེར་ལེན་ཁ་གྲོང་ཁྱེར་གྱི་གནམ་རིག་ཚན་རིག་ཁྱབ་གདལ་ཁང＋མཚེའུ་གཉིས་དང་གནའ་ཤུལ་གཅིག（ཁོ་ལུའུ་ཁོ་མཚེའུ་དང་། ཐུའོ་སུའུ་མཚེའུ། སྐར་མའི་གོ་ལ་གཞན་གྱི་གནའ་ཤུལ）＋ཚྭ་འདམ་ཆུང་བའི་མཚེའུ＋སྐར་མ་མིག་དམར་གྲོང་ཚོ＋ཚྭ་འདམ་ཆེ་བའི་མཚེའུ"བཅས་ཀྱི་ལམ་ཐིག་གཙོ་བོ་བཏོད་ནས"ཚན་རིག་རྩད་ཞིབ＋ཚན་རིག་རྟོག་སྣང་མྱོང་རོལ＋མྱ་ངམ་ཐང་གི་ལྟ་སྐོར"བཅས་ཀྱི་ཁྱད་ལྡན་བརྗོད་དོན་གཙོ་བོའི་ཡུལ་སྐོར་ལམ་ཐིག་ཆགས་རྒྱུ་རེད། 
མི་དམངས་དྲ་བའི་འཕྲིན། ཨ་རིའི"མཐོང་ལམ་གསར་པ"རྟགས་ཅན་གྱི་བརྟག་ཞིབ་ཡོ་བྱད་ཨ་རིའི་ཤར་རྒྱུད་དུས་ཚོད་ཚེས་14ཉིན་གྱི་ཆུ་ཚོད་བདུན་དང་སྐར་མ་ཞེ་དགུ་(པེ་ཅིང་གི་དུས་ཚོད་ཆུ་ཚོད་བཅུ་དགུ་དང་སྐར་མ་ཞེ་དགུ)རུ་སྐར་མ་གཤིན་རྒྱལ་དང་བར་ཐག་ཉེ་པོ་ནས་འཕུར་སྐྱོད་ཐེངས་དང་པོ་བྱས་པ་རེད། "མཐོང་ལམ་གསར་པ"རྟགས་ཅན་གྱི་བརྟག་ཞིབ་ཡོ་བྱད་2006ལོའི་ཟླ་བ་དང་པོར་མཁའ་དབྱིངས་སུ་འཕུར་སྐྱོད་བྱེད་འགོ་ཚུགས་པ་དང་། ལོ་དགུ་ལྷག་ཙམ་ཐག་རིང་འཕུར་སྐྱོད་བྱས་པ་བརྒྱུད་མཐར་སྐར་མ་གཤིན་རྒྱལ་དང"ཐུག་འཕྲད"བྱུང་ཡོད། ཨ་རིའི་འཇིག་རྟེན་འཕུར་སྐྱོད་ཅུས་ཀྱི་བརྙན་ལམ་ནང་ས་ངོས་ཚོད་འཛིན་ལྟེ་གནས་ཀྱི་མི་མི་ཉུང་བ་ཞིག་གིས་སེམས་འགུལ་ཆེན་པོ་ཐེབས་ནས་མིག་ཆུ་བཏང་བ་བསྟན་པ་རེད། 
འདི་ག་ཚགས་པར་ཁང་དུ་པེ་ཅིང་ནས་ཟླ་8ཚེས་2ཉིན་གློག་འཕྲིན་འབྱོར་གསལ། གསར་འགོད་པར་རྒྱལ་ཁབ་འཇིག་རྟེན་འཕུར་སྐྱོད་ཅུས་ནས་ཤེས་རྟོགས་བྱུང་བར། ཟླ་8ཚེས་2ཉིན་གྱི་ཆུ་ཚོད་7པ་ཙམ་དུ་རང་རྒྱལ་གྱི་སྐར་མ་མིག་དམར་ཐོག་འཚོལ་ཞིབ་ཐིག་ལེན་བྱེད་པའི་ལས་འགན་དང་པོ"ཐེན་ཝུན་རྟགས་ཅན་ཨང་དང་པོའི"འཚོལ་ཞིབ་ཐིག་ལེན་ཡོ་ཆས་3000Nསྒུལ་བྱེད་འཕྲུལ་འཁོར་གྱིས་སྐར་ཆ་20བསྐྱོད་ནས་འཁོར་ལམ་ལམ་བར་དུ་བཟོ་བཅོས་བྱེད་ཐེངས་དང་པོ་བདེ་བླག་ངང་ལེགས་སྒྲུབ་བྱས་པ་དང་མུ་མཐུད་སྐར་མ་མིག་དམར་ཐོག་བསྐྱོད་པ་རེད། འཁོར་ལམ་བཟོ་བཅོས་ཐེངས་དང་པོ་མ་བྱས་གོང་ཐེན་ཝུན་རྟགས་ཅན་ཨང་དང་པོའི་འཚོལ་ཞིབ་ཐིག་ལེན་ཡོ་ཆས་བར་སྣང་དུ་ཆུ་ཚོད་230འཕུར་བ་དང་སའི་གོ་ལ་དང་བར་ཐག་སྤྱི་ལེ་ཁྲི་300ཟིན་ནས་མ་ལག་ཁག་གི་གནས་ཚུལ་སྤྱིར་ན་ལེགས་པོ་ཡོད་པ་རེད། 
མི་དམངས་དྲ་བའི་འཕྲིན། ཟླ་11ཚེས་2ཉིན། རང་རྒྱལ་གྱིས་རང་བརྟེན་གྱིས་འཕེན་གཏོང་བྱས་པའི་སྐར་མ་མིག་དམར་བརྟག་ཞིབ་ཡོ་བྱད་དེ་སྐབས་17པའི་ཀྲུང་གོའི་རྒྱལ་སྤྱིའི་བཟོ་ལས་དངོས་མང་སྟོན་ཚོགས་ཐོག་ཡོངས་གྲགས་སུ་བསྟན་རྒྱུ་ཡིན་ཞིང་། ཐེངས་འདིའི་སྟོན་ཚོགས་ཐོག་བཀྲམ་པའི་སྐར་མ་མིག་དམར་བརྟག་ཞིབ་ཡོ་བྱད་དང་ཡོ་བྱད་དངོས་བར་གྱི་བསྡུར་ཚད་ནི་1∶3རེད། ཟླ་11ཚེས་2ཉིན་གཙོ་གཉེར་ཕྱོགས་ཀྱིས་སྒྲིག་འཛུགས་བྱས་པའི་གསར་འགོད་པའི་བརྟག་ཞིབ་བྱེད་སྒོའི་ཁྲོད་གསར་འགོད་ཚོས་དང་ཐོག་སྐར་མ་མིག་མར་ལ་འཚམས་འདྲི་བྱེད་མཁན་"ཀྲུང་གོའི་འགྲུལ་པ"འདིའི་བརྗིད་ཉམས་མཐོང་བ་རེད། 
མི་དམངས་དྲ་བའི་འཕྲིན། ཉེ་ཆར་ཨ་རིའི་"ཚན་རིག་"དུས་དེབ་ཐོག་བཏོན་པའི་ཞིབ་འཇུག་ལས་གསལ་དོན། སྐར་མ་མིག་དམར་གྱི་ལྷོ་སྣེའི་འཁྱགས་རོམ་ངོས་ཀྱི་སྟོང་སྨི་1.5ཙམ་གྱི་སར་ཞེང་ཚད་སྟོང་སྨི་20ཙམ་ཡོད་པའི་གཤེར་གཟུགས་ཀྱི་མཚེའུ་ཞིག་ཡོད་པ་འདི་ནི་རྒྱལ་སྤྱིའི་ཐོག་ཤེས་རྟོགས་ཐུབ་ཐེངས་དང་པོ་ཡིན་ཞིང་སྐར་མ་མིག་དམར་ཐོག་ཚེ་སྲོག་ཡོད་མེད་སྐོར་གྱི་འཚོལ་ཞིབ་གསར་པ་བྱེད་རྒྱུའི་རེ་བ་ཡོད་པ་རེད། དབྱི་ཐ་ལིའི་འཇིག་རྟེན་འཕུར་སྐྱོད་ཅུས་དང་། དབྱི་ཐ་ལིའི་རྒྱལ་ཁབ་སྐར་མའི་གོ་ལའི་དངོས་ཁམས་ཞིབ་འཇུག་ཁང་། དབྱི་ཐ་ལིའི་རྒྱལ་ཁབ་ཚན་ཞིབ་ཨུ་ཡོན་ལྷན་ཁང་དང་དེ་བཞིན་དབྱི་ཐ་ལིའི་སློབ་གྲྭ་ཆེ་མོ་3གྱི་ཞིབ་འཇུག་མི་སྣ་30ལྷག་ཙམ་ལས་གྲུབ་པའི་དཔུང་ཁག་གིས་ཞིབ་འཇུག་གི་གྲུབ་འབྲས་དེ་ཡོངས་བསྒྲགས་བྱས་པ་རེད། ཞིབ་འཇུག་བྱེད་གཞི་དེའི་འགན་ཁུར་བ་དང་དབྱི་ཐ་ལིའི་རྒྱལ་ཁབ་སྐར་མའི་གོ་ལའི་དངོས་ཁམས་རིག་པ་ཞིབ་འཇུག་སུའོ་ཡི་ཞིབ་འཇུག་པ་ལུའོ་པོ་ཐུའོ·ཨའོ་ལུའོ་སའེ་ཡིས་དེ་ནི་སྐར་མ་མིག་དམར་ཐོག་ནས་རྙེད་པའི་ཚེ་སྲོག་འཚོ་གནས་ཐུབ་པའི་ས་ཆ་དང་པོ་དེ་ཡིན་སྲིད་ཅེས་བརྗོད་པ་རེད། ཚན་རིག་མཁས་ཅན་གྱིས་ཐོག་མཐའ་བར་གསུམ་དུ་བརྟན་པོ་ཡོད་པའི་གཤེར་གཟུགས་ཀྱི་ཆུ་ཁུངས་དེ་ཚེ་སྲོག་གནས་ཐུབ་པའི་འགག་རྩའི་ཆ་རྐྱེན་དུ་བརྩི་བ་དཔེར་ན་ས་འོག་མཚེའུ་འམ་ཡང་ན་ས་ཆུའི་བང་རིམ་ཡིན་པ་ལས་ཆུ་ཕྲན་བུ་དང་། ཆུ་རླངས་སམ་ཡང་ན་འཁྱགས་པ་ཙམ་མིན་པ་རེད། ཞིབ་འཇུག་ནང་ཞུགས་མེད་པའི་ཨ་རིའི་འཇིག་རྟེན་འཕུར་སྐྱོད་ཅུས་ཀྱི་དབུ་བཞུགས་ཚན་རིག་མཁས་ཅན་ཅི་མུའུ་·ཀེ་ལིན་གྱིས་གནས་སྟངས་ཧ་ཅང་ཞན་པོའི་ནང་བྲག་རྡོའི་འོག་ཏུའང་ཚེ་སྲོག་འཚོ་ཐུབ་པས་སྐར་མ་མིག་དམར་ཐོག་གཤེར་གཟུགས་ཆུ་ཡོད་པ་དེ་ལས་སྐར་མ་མིག་དམར་ཐོག་ཚེ་སྲོག་འཚོ་གནས་ཐུབ་པའི་ཆ་རྐྱེན་ཡོད་སྲིད་པའི་ཡིད་ཆེས་ཡོད་ཅེས་བརྗོད་པ་རེད། 
མི་དམངས་དྲ་བའི་འཕྲིན། ཟླ་1ཚེས་21ཉིན་གྱི་ཆུ་ཚོད་13དང་སྐར་མ་42ཐོགརང་རྒྱལ་གྱི་ཅིའུ་ཆོན་སྲུང་སྐར་འཕེན་གཏོང་ལྟེ་གནས་ནས་རྒྱང་སྐྱོད་ཨང་བཅུ་གཅིག་པ་རྟགས་ཅན་གྱི་སྐྱེལ་འདྲེན་མེ་ཤུགས་འཕུར་མདའ་སྤྱད་ནས། "ཅི་ལིན་ཨང་དང་པོ་རྟགས་ཅན"འོད་རིམ་སྐར་མ་01/02ཐོག་སྐྱ་ཀ་རྟགས་ཅན་-1Aདང་ཞའོ་ཞང་ཨང་དང་པོ་རྟགས་ཅན་སྐར་མ་03འགྲོགས་ནས་བར་སྣང་དུ་སྐྱེལ་རྒྱུ་ལེགས་འགྲུབ་བྱུང་ཡོད་པ་དང་། སྲུང་སྐར་ཚང་མ་སྔོན་དཔག་བྱས་པའི་འཁོར་ལམ་ཐོག་སྐྱོད་ཡོད་པ་རེད། 
ཤིན་ཧྭ་གསར་འགྱུར་ཁང་གི་གསར་འགོད་པ། ཝེ་ཡུས་ཁུན། ཉེ་ཆར། ཀྲུང་གུང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གིས"རྒྱལ་ཁབ་ཀྱི་ཕྱོགས་བསྡུས་ལངས་གཟུགས་འགྲིམ་འགྲུལ་དྲ་བའི་འཆར་འགོད་རྩ་གནད"བཀྲམ་སྟེ་2035ལོར་ཐག་རིང་ལུང་ཁུག་ས་ཁུལ་ཕུད་རྒྱལ་ཡོངས་ཀྱི་རྫོང་རིམ་པའི་སྲིད་འཛིན་ལྟེ་གནས་སུ་སྐར་མ་15ཡི་ནང་རྒྱལ་ལམ་དང་། སྐར་མ་30ཡི་ནང་མྱུར་བགྲོད་གཞུང་ལམ། སྐར་མ་60ནང་ལྕགས་ལམ་བཅས་སུ་བསྐྱོད་རྒྱུ་གཞི་རྩའི་ཆ་ནས་མངོན་འགྱུར་བྱ་རྒྱུ་རེད། ངོ་སྤྲོད་བྱས་པར་གཞིགས་ན། རྩ་གནད་ནང་དེང་རབས་ཅན་གྱི་སྤུས་ཚད་མཐོ་བའི་རྒྱལ་ཁབ་ཕྱོགས་བསྡུས་ལངས་གཟུགས་འགྲིམ་འགྲུལ་དྲ་བ་བསྐྲུན་རྒྱུའི་འཕེལ་རྒྱས་དམིགས་ཚད་བཏོན་ཡོད། ཞིབ་ཕྲའི་ཐོག་ནས་2035ལོར་སླེབས་སྐབས་སྟབས་བདེ་ཤར་བགྲོད་དང་། དཔལ་འབྱོར་ནུས་ཆེ། ལྗང་མདོག་ལེགས་བསྡུས། རིག་ནུས་སྔོན་ཐོན། བདེ་འཇགས་བློས་འགེལ་བཅས་ཀྱི་དེང་རབས་ཅན་གྱི་སྤུས་ཚད་མཐོ་བའི་རྒྱལ་ཁབ་ཀྱི་ཕྱོགས་བསྡུས་ལངས་གཟུགས་འགྲིམ་འགྲུལ་དྲ་བ་གཞི་རྩའི་ཆ་ནས་བསྐྲུན་ཟིན་ཏེ་རྒྱལ་སྤྱི་རྒྱལ་ནང་མཉམ་འབྲེལ་མཉམ་མཐུད་དང་། རྒྱལ་ཡོངས་ཀྱི་གྲོང་ཁྱེར་གཙོ་བོར་ཕྱོགས་ཡོངས་ནས་ཤར་གཏོང་། རྫོང་རིམ་པའི་མཚམས་ཚིགས་སུ་ནུས་ལྡན་ངང་ཁྱབ་པ་བཅས་བྱུང་ནས"རྒྱལ་ཡོངས་ཀྱི་123ཕྱིར་སྐྱོད་འགྲིམ་འགྲུལ་འཁོར་རྒྱ"དང"གོ་ལ་ཧྲིལ་པོའི་123མྱུར་སྐྱེལ་དངོས་ཟོག་གི་ཟོག་འགྲེམས་འཁོར་རྒྱར"འདེགས་སྐྱོར་ནུས་ལྡན་ཐུབ་རྒྱུ་རེད། 
མི་དམངས་དྲ་བའི་འཕྲིན། ཉེ་སྔོན། གསར་འགོད་པས་ཀྲུང་གོ་ཚན་རིག་ཁང་ཟླ་བ་གོ་ལ་དང་། མཁའ་དཔྱད་བརྟག་ཞིབ་ཚད་ལེན་སྤྱི་ཁྱབ་པུའུ་ནས་ཤེས་རྟོགས་བྱུང་གསལ་དུ། རང་རྒྱལ་གྱི་སྐར་མ་མིག་དམར་གྱི་འདྲ་བཟོས་རྟེན་གཞི་ཐོག་མ་མཚོ་སྔོན་ཞིང་ཆེན་མཚོ་ནུབ་ཀྲོའུ་ཚྭ་འདམ་བྲག་དམར་ས་ཁུལ་དུ་བཙུགས་ཤིང་། གནས་དེར་ཡ་ཏན་ས་དབྱིབས་ཚོགས་ཡོད་ཅིང་། དེའི་དམིགས་བསལ་ཁྱད་ཆོས་ལྡན་པའི་ས་དབྱིབས་དང་། རང་བྱུང་མཛེས་ལྗོངས། གནམ་གཤིས་ཆ་རྐྱེན་སོགས་ལས་རིགས་གཅིག་མཁས་ཅན་གྱི་མིག་ཟུང་ནང་གི"ཀྲུང་གོའི་སྐར་མ་མིག་དམར་འདྲ་ཤོས་ཀྱི་ས་ཆར"གྱུར་ཡོད། 2016ལོའི་ཟླ་11པའི་ཟླ་མཇུག་ཏུ་མཚོ་ནུབ་ཀྲོའུ་སྲིད་གཞུང་དང་ཀྲུང་གོ་ཚན་རིག་ཁང་གི་ཟླ་བ་གོ་ལ་དང་མཁའ་དཔྱད་བརྟག་ཞིབ་ཚད་ལེན་སྤྱི་ཁྱབ་པུའུ་གཉིས་པོས་"ཀྲུང་གོའི་སྐར་མ་མིག་དམར་འདྲ་བཟོས་རྟེན་གཞིའི་འཛུགས་སྐྲུན་རྣམ་གྲངས་མཉམ་ལས་གྲོས་མཐུན་"ཐོག་མིང་རྟགས་བཀོད་པ་དང་འདི་ལོའི་ཟླ་7པའི་ཟླ་མཇུག་ཏུ་མཚོ་ནུབ་ཀྲོའུ་གཏེར་ལེན་ཁ་གྲོང་ཁྱེར་དུ་རྣམ་གྲངས་ཀྱི་སྤྱིའི་ཇུས་གཞིའི་གྲོས་བསྡུར་ཚོགས་འདུ་དང་གྲོས་མཐུན་ཐོག་མིང་རྟགས་འགོད་པའི་མཛད་སྒོ་འཚོགས་ནས་རྣམ་གྲངས་འཛུགས་སྐྲུན་བྱེད་ཡུལ་ཚ་འདམ་བྲག་དམར་ས་ཁུལ་དུ་ཡིན་པའི་གཏན་འཁེལ་བྱས་པ་རེད། ཀྲུང་གོ་ཚན་རིག་ཁང་རྒྱལ་ཁབ་གནམ་དཔྱད་ལས་ཁུངས་ཀྱི་ཞིབ་འཇུག་པ་ཀྲེང་ཡུང་ཁྲུན་གྱིས་འདྲ་བཟོས་རྟེན་གཞི་དང་སྐར་མ་མིག་དམར་གྱི་ས་གཤིས་ས་དབྱིབས་ཆ་རྐྱེན་རྦད་དེ་གཅིག་མཚུངས་མིན་པས། འབྲེལ་ཡོད་ཞིབ་འཇུག་བརྒྱུད་སྐར་མ་མིག་དམར་གྱི་གནས་ཚུལ་ལ་རྟོག་ཞིབ་བྱེད་པ་དང་དུས་མཚུངས་སྐར་མ་མིག་དམར་དང་སའི་གོ་ལའི་དཔྱད་བསྡུར་ཚོད་ལྟའི་ཞིབ་འཇུག་བྱེད་ཐུབ་ཅེས་ནན་བཤད་བྱས་པ་རེད། རིགས་གཅིག་མཁས་ཅན་གྱིས་ཕྱི་རྒྱལ་ལ་སྐར་མ་མིག་དམར་གྱི་འདྲ་བཟོས་རྟེན་གཞི་བཙུགས་པའི་སྲོལ་ཡོད། སྐར་མ་མིག་དམར་གྱི་འདྲ་བཟོས་རྟེན་གཞིའི་རྣམ་གྲངས་དེ་ལས་རྒྱལ་ནང་གི་འཇིག་རྟེན་འཕུར་སྐྱོད་དང་། གནམ་དཔྱད། ས་ཁམས། ས་གཤིས། གནམ་གཤིས། ནུས་རྒྱུ་གསར་པ་སོགས་ཁྱབ་ཁོངས་ཀྱི་གཞི་གཅིག་ཅན་གྱི་ཚན་རིག་ལག་ལེན་སློབ་གསོ་རྟེན་གཞིའི་སྟོང་ཆ་བསྐངས་པ་རེད་ཅེས་ངོ་སྤྲོད་བྱས། ཤེས་རྟོགས་བྱུང་བར་གཞིགས་ན། རང་རྒྱལ་གྱི་སྐར་མ་མིག་དམར་གྱི་འདྲ་བཟོས་རྟེན་གཞི་ཐོག་མ་དེས་ད་དུང་ཚན་རིག་ཁྱབ་སྤེལ་དང་། ཡུལ་སྐོར་ལྟ་སྐོར། སོས་དལ་མྱོང་རོལ། ཚན་རིག་ཞིབ་འཇུག་བཅས་གཞི་གཅིག་ཏུ་བསྡུ་ཐུབ། རྟེན་གཞིའི་རྣམ་གྲངས་ནང་གནམ་དཔྱད་དང་འཇིག་རྟེན་འཕུར་སྐྱོད་ཚན་རིག་ཁྱབ་གདལ་སློབ་གསོ་དང་། བརྗོད་དོན་གཙོ་བོའི་སོལ་དལ་སྤྲོ་གསེང་། གློག་བརྙན་བརྩམས་ཆོས་པར་རྒྱགཚན་རིག་ཞིབ་འཇུགའདྲ་བཟོས་ནང་སྦྱོང་སོགས་གལ་ཆེའི་ནང་དོན་ཚུད་ཡོད། ས་གནས་དེ་གའི་གཙོ་གཉེར་སྡེ་ཚན་གྱིས་འབྱུང་འགྱུར་སྐར་ཚོགས་ནམ་མཁའི་རིག་གནས་ཐོན་ལས་དེ་འཕེལ་རྒྱས་ཀྱི་ཁ་ཕྱོགས་གཙོ་བོར་བྱས་ཏེ། རྟེན་གཞི་དེ་ཉིད་རང་རྒྱལ་གྱི་སྐར་མ་མིག་དམར་གྱི་རིག་གནས་བསམ་བཀོད་མྱོང་རོལ་རྟེན་གཞི་ཐོག་མར་འགྱུར་ཐུབ་པ་བྱ་རྒྱུ་ཡིན་ཞེས་བསྟན་པ་རེད། 
སྤྱི་ཟླ༡པོའི་ཚེས༡༢ཉིན་གྱི་ཆུ་ཚོད༧དང་སྐར་མ༡༨ཐོགརང་རྒྱལ་གྱི་ཤིས་ཁྲང་སྲུང་སྐར་འཕེན་གཏོང་ལྟེ་གནས་ནས། རྒྱང་སྐྱོད་ཨང་གསུམ་པའི་སྐྱེལ་འདྲེན་མེ་ཤུགས་འཕུར་མདའ་ཁ་པ་དང་དེ་བཞིན་རྒྱང་སྐྱོད་ཨང་དང་པོའི་སྟེང་ངོས་རིམ་པའི་ཐོག་འཕུར་མདའ་གཅིག་དང་སྲུང་སྐར་གཉིས་ཀྱི་བྱེད་ཐབས་ལ་བརྟེན་ནས། སྐར་མ་སྨེ་བདུན་གྱི་ཕྱོགས་སྟོན་སྲུང་སྐར་ཨང་ཉེར་དྲུག་པ་དང་ཉེར་བདུན་པ་འཕེན་གཏོང་ལེགས་གྲུབ་བྱུང་བ་རེད། སྲུང་སྐར་དེ་གཉིས་ནི་ཀྲུང་ཡོན་སའི་གོ་ལའི་འཁོར་ལམ་གྱི་སྲུང་སྐར་གྱི་ཁོངས་སུ་གཏོགས་པ་དང་། དེ་གཉིས་ནི་རང་རྒྱལ་གྱི་སྐར་མ་སྨེ་བདུན་ལས་གྲྭ་ཨང་གསུམ་པའི་དྲ་ཚོགས་ཀྱི་སྲུང་སྐར་ཨང་གསུམ་པ་དང་བཞི་པ་རེད། འཕུར་མདའ་གཅིག་དང་སྲུང་སྐར་གཉིས་ཀྱི་བྱེད་ཐབས་ལ་བརྟེན་ནས། སྐར་མ་སྨེ་བདུན་གྱི་ཕྱོགས་སྟོན་སྲུང་སྐར་ཨང་ཉེར་དྲུག་པ་དང་ཉེར་བདུན་པ་འཕེན་གཏོང་ལེགས་གྲུབ་བྱུང་བ་རེད། སྲུང་སྐར་དེ་གཉིས་ནི་ཀྲུང་ཡོན་སའི་གོ་ལའི་འཁོར་ལམ་གྱི་སྲུང་སྐར་གྱི་ཁོངས་སུ་གཏོགས་པ་དང་། དེ་གཉིས་ནི་རང་རྒྱལ་གྱི་སྐར་མ་སྨེ་བདུན་ལས་གྲྭ་ཨང་གསུམ་པའི་དྲ་ཚོགས་ཀྱི་སྲུང་སྐར་ཨང་གསུམ་པ་དང་བཞི་པ་རེད། ད་ཐེངས་འཕེན་གཏོང་བྱས་པ་ནི་སྐར་མ་སྨེ་བདུན་གྱི་སྲུང་སྐར་ཕྱོགས་སྟོན་མ་ལག་སྤྱི་ལོ༢༠༡༨ལོར་ཐེངས་དང་པོར་འཕེན་གཏོང་བྱས་དེ་ལས་ལོ་འཁོར་གསར་པའི་སྐར་མ་སྨེ་བདུན་གྱི་ཚགས་དམ་པའི་འཕེན་གཏོང་དངོས་སུ་བྱེད་འགོ་ཚུགས་ཡོད་པ་དང་། དེ་ནི་རྒྱང་སྐྱོད་མུ་འབྲེལ་གྱི་སྐྱེལ་འདྲེན་མེ་ཤུགས་འཕུར་མདའ་འཕུར་སྐྱོད་བྱེད་ཐེངས༢༦༢པ་རེད།། དེ་ནི་རྒྱང་སྐྱོད་མུ་འབྲེལ་གྱི་སྐྱེལ་འདྲེན་མེ་ཤུགས་འཕུར་མདའ་འཕུར་སྐྱོད་བྱེད་ཐེངས༢༦༢པ་རེད།། 
ཤིན་ཧྭ་གསར་འགྱུར་ཁང་པེ་ཅིང་ནས་གློག་འཕྲིན་འབྱོར་གསལ། ཚེས་4ཉིན་གྱི་དགོང་མོ་པེ་ཅིང་གི་2022ལོའི་དགུན་དུས་ཨོ་རྩལ་འགྲན་ཚོགས་ཀྱི་འགོ་ཚུགས་མཛད་སྒོ་ཐུགས་གྲ་ལེགས་འགྲིག་ངང་གཉེར་བ་དང་། ཚེས་5ཉིན་འགོ་ཚུགས་མཛད་སྒོ་དང་མཇུག་འགྲིལ་མཛད་སྒོའི་སྤྱི་ཁྱབ་འཁྲབ་ཁྲིད་པ་ཀྲང་དབྱི་མོའུ་ཡིས་གསར་འགྱུར་ཡོངས་བསྒྲགས་ཚོགས་འདུར་འགོ་ཚུགས་མཛད་སྒོ་ཧྲིལ་པོའི་ཚོགས་པར་སྐར་མ་100རྒྱག་གི་ཡིན་ལ་དགུན་དུས་ཨོ་རྩལ་འགྲན་ཚོགས་ཀྱི་མཇུག་འགྲིལ་མཛད་སྒོར་2008ལོའི་ཨོ་རྩལ་འགྲན་ཚོགས་གཉེར་བར་མཆོང་སྐྱོད་བྱས་ནས"ཨོ་གཉིས་གྲོང་ཁྱེར"ལ་གུས་འདུད་ཞུ་ངེས་རེད་ཅེས་བརྗོད་པ་རེད། ཀྲང་དབྱི་མོའུ་ཡིས"རྟག་ཏུ་མི་ཁ་ཤས་ཀྱིས་ངས་སྐར་མ་རྒྱག་པའི་རེ་བ་བྱེད་ཀྱི་ཡོད། དཔེར་ན་ངས་གློག་བརྙན་པར་ལེན་བྱེད་སྐབས་ལྟད་མོ་བ་ཚོས་ང་ལ་སྐར་མ་ག་ཚོད་རྒྱག་དགོས་མིན་སྐོར་འདྲི་གི་འདུགགསར་གཏོད་བྱེད་མཁན་ཞིག་གི་ངོས་ནས། ངས་རང་ཉིད་ལ་རེ་བ་ནན་པོ་འདོན་གྱི་ཡོད། རྟག་ཏུ་རང་ཉིད་ལ་སྐར་མ་མཐོ་པོ་རྒྱག་གི་མེད། འོན་ཀྱང་ངས་ང་ཚོའི་ཚོགས་པས་ཚེས་4ཉིན་གྱི་དགོང་མོའི་འགོ་ཚུགས་མཛད་སྒོ་ཧྲིལ་པོའི་འཁྲབ་སྟོན་ལ་སྐར་མ་བརྒྱ་རྒྱག་གི་ཡིན། གང་ལགས་ཤེ་ན། འཁྲབ་ཁྲིད་པ་ཞིག་གི་རྒྱབ་ཕྱོགས་སུ་སྒེར་སེམས་མེད་པར་ལེགས་སྐྱེས་འབུལ་མཁན་གྲངས་ལས་འདས་པ་དང་། དཀའ་སྤྱད་སྙིང་རུས་དང་གསར་གཏོད་བྱེད་མཁན་གྲངས་ལས་འདས་པ་ཡོད་པས་རེད། དེར་བརྟེན་ཚེས་4ཉིན་གྱི་ངོ་མཚར་རྨད་དུ་བྱུང་བའི་དགོང་མོའི་འགོ་ཚུགས་མཛད་སྒོ་འདི་བྱུང་བ་རེད"ཅེས་བཤད། འགོ་ཚུགས་མཛད་སྒོའི་དཔལ་འབར་ལ་མེ་སྤོར་བའི་བརྒྱུད་རིམ་དུ། སྲོལ་རྒྱུན་རྣམ་པའི་ཁྲོད་དུ་ཚ་ཚ་འུར་འུར་དུ་འབར་བའི་ཨོ་རྩལ་འགྲན་ཚོགས་ཀྱི་མེ་ལྕེ་ཁ་བའི་འདབ་མ་ལྟར་གྱི་དྭངས་གཙང་ལྷད་མེད་དང་ཡིད་དབང་འཕྲོག་པའི་མེ་སྟག་ཆུང་ཆུང་དུ་གྱུར་ཡོད། གསར་གཏོད་དེ་ནི་ཐཱན་ཉུང་དང་ཁོར་ཡུག་སྲུང་སྐྱོང་གི་འདུ་ཤེས་ལས་བྱུང་བ་ཞིག་རེད། ཀྲང་དབྱི་མོའུ་ཡིས་ད་ཐེངས་ཀྱི་འགོ་ཚུགས་མཛད་སྒོར་ང་སྤོབས་པ་སྐྱེ་འོས་པ་ཞིག་ནི་དཔལ་འབར་ཨ་མའི་སྟེགས་བུ་དང་དཔལ་འབར་སྤོར་བའི་གསར་གཏོད་དེ་གཉིས་ཡིན་ཞེས་བརྗོད་པ་རེད། 2008ལོའི་ཨོ་རྩལ་འགྲན་ཚོགས་ཀྱི་འགོ་ཚུགས་མཛད་སྒོ་དང་བསྡུར་ཚེ། ཀྲང་དབྱི་མོའུ་ཡིས་དགུན་དུས་ཨོ་རྩལ་འགྲན་ཚོགས་ཀྱི་འགོ་ཚུགས་མཛད་སྒོ་སྔར་བས་དྲོ་སྐྱིད་དང་། བག་ཕེབས། སྟབས་བདེ་བཅས་ལྡན་ཡོད་ལ། འཛམ་གླིང་གི་མཐོང་ཚོར་ཡང་དེ་བས་ལྡན་པའི་ངོས་འཛིན་བྱས་པ་རེད། གཞན་ཡང་ཀྲང་དབྱི་མོའུ་ཡིས་དགུན་དུས་ཨོ་རྩལ་འགྲན་ཚོགས་ཀྱི་མཇུག་འགྲིལ་མཛད་སྒོའི་སྐད་ཅིག་མ་ཞིག་ཏུ་ཨོ་གཉིས་གྲོང་ཁྱེར་ལ་གུས་འདུད་ཞུ་གི་ཡིན་ཞེས་བཤད་པ་རེད། དེ་ནི"སྐད་ཅིག་མ་ཞིག་སླར་ཡང་མངོན་སྲིད། དེ་2008ལོའི་འགོ་ཚུགས་མཛད་སྒོ་དང་འདྲ་པོ་རེད། གང་ཡིན་ཟེར་ན‘བྱ་ཚང’ནི་ཨོ་གཉིས་འགྲན་ར་འབའ་ཞིག་ཡིན་པས། ང་ཚོས་སྐད་ཅིག་མ་ཞིག་ཏུ་སྔར་སོང་གི་ལོ་རྒྱུས‘མཆོང་སྐྱོད’བྱ་སྲིད"ཅེས་བརྗོད། 
མི་དམངས་དྲ་བའི་འཕྲིན། ཟླ་1ཚེས་12ཉིན་གྱི་ཆུ་ཚོད་7དང་སྐར་མ་18ཐོགརང་རྒྱལ་གྱིས་ཤིས་ཁྲང་སྲུང་སྐར་འཕེན་གཏོང་ལྟེ་གནས་ནས་རྒྱང་སྐྱོད་ཨང་གསུམ་པའི་སྐྱེལ་འདྲེན་མེ་ཤུགས་འཕུར་མདའ་ཁ་པ་དང་དེ་བཞིན་རྒྱང་སྐྱོད་ཨང་དང་པོའི་སྟེང་ངོས་རིམ་པའི་ཐོག"འཕུར་མདའ་གཅིག་དང་སྲུང་སྐར་གཉིས"ཀྱི་བྱེད་ཐབས་ལ་བརྟེན་ནས་སྐར་མ་སྨེ་བདུན་གྱི་ཕྱོགས་སྟོན་སྲུང་སྐར་ཨང་ཉེར་དྲུག་པ་དང་ཉེར་བདུན་པ་འཕེན་གཏོང་ལེགས་གྲུབ་བྱུང་བ་རེད། སྲུང་སྐར་དེ་གཉིས་ནི་ཀྲུང་ཡོན་སའི་གོ་ལའི་འཁོར་ལམ་གྱི་སྲུང་སྐར་གྱི་ཁོངས་སུ་གཏོགས་པ་དང་། དེ་གཉིས་ནི་རང་རྒྱལ་གྱི་སྐར་མ་སྨེ་བདུན་ལས་གྲྭ་ཨང་གསུམ་པའི་དྲ་ཚོགས་ཀྱི་སྲུང་སྐར་ཨང་གསུམ་པ་དང་བཞི་པ་རེད། ད་ཐེངས་འཕེན་གཏོང་བྱས་པ་ནི་སྐར་མ་སྨེ་བདུན་གྱི་སྲུང་སྐར་ཕྱོགས་སྟོན་མ་ལག་2018ལོར་ཐེངས་དང་པོར་འཕེན་གཏོང་བྱས་པ་ཞིག་ཡིན་པ་དེ་ལས་ལོ་འཁོར་གསར་པའི་སྐར་མ་སྨེ་བདུན་གྱི་ཚགས་དམ་པའི་འཕེན་གཏོང་དངོས་སུ་བྱེད་འགོ་ཚུགས་ཡོད་པ་རེད། དེ་ནི་རྒྱང་སྐྱོད་མུ་འབྲེལ་གྱི་སྐྱེལ་འདྲེན་མེ་ཤུགས་འཕུར་མདའ་འཕུར་སྐྱོད་བྱེད་ཐེངས་262ཡིན་པ་རེད། 
མི་དམངས་དྲ་བའི་འཕྲིན། དུད་ཚང་དབུལ་པོ་དབུལ་སྒྲོལ་ཐུབ་པའི་ནང་གནས་སྒུལ་ཤུགས་ཆེ་རུ་དང་དབུལ་སྒྲོལ་ལས་དོན་ལ་ཞུགས་པའི་འདུ་ཤེས་ཟབ་ཏུ་བཏང་སྟེ་དུད་ཚང་དབུལ་པོའི"བསམ་བློ་གཏོང་སྟངས"གསར་གཏོད་བྱ་ཆེད། སི་ཁྲོན་ཞིང་ཆེན་བཟའ་བཅའ་དང་སྨན་རྫས་ལྟ་སྐུལ་དོ་དམ་ཅུས་ཀྱིས་ཁ་གཏད་རོགས་སྐྱོར་བྱ་ཡུལ་ཡིན་པའི་ཧུང་ཡོན་རྫོང་དུ་དུད་ཚང་དབུལ་པོར་ལག་བསྟར་བྱེད་པའི"སྐར་མ་རིམ་པའི་ཡར་སྐུལ"ལམ་སྲོལ་འཚོལ་ཞིབ་བྱས་ཏེ"སྐར་མ་རིམ་པ་ལྔའི"དུད་ཚང་དབུལ་པོ་བདམས་ནས་གོས་འཁྲུ་འཕྲུལ་ཆས་སམ་ཡང་ན་བརྙན་འཕྲིན་སོགས་བྱ་དགའ་སྤྲད་པ་རེད། གསར་འགོད་པས་ཤེས་རྟོགས་བྱས་པར་གཞིགས་ན། མིག་སྔར"སྐར་མ་རིམ་པའི་ཡར་སྐུལ"ལམ་སྲོལ་དེ་སི་ཁྲོན་རྔ་པ་བོད་རིགས་ཆའང་རིགས་རང་སྐྱོང་ཀྲོའུ་ཧུང་ཡོན་རྫོང་སྦྲ་ཆེན་གྲོང་རྡལ་རི་རྒན་གྲོང་ཚོར་ཚོད་ལྟ་བྱས་ཤིང་། གྲོང་ཚོ་ཡོངས་ཀྱི་དུད་ཚང་དབུལ་པོ་56ལ"སྐར་མ་གཅིག"ནས"སྐར་མ་ལྔ"བར་གྱི"སྐར་མ་རིམ་པའི་ཡར་སྐུལ"གདེང་འཇོག་མ་ལག་བཙུགས་པ་དང་མཐོ་ཤོས་ལ"སྐར་མ་ལྔ"དང་དམའ་ཤོས་ལ་སྐར་མ་གཅིག་བདམས་ཡོད། "དེའི་དམིགས་ཡུལ་ནི་དུད་ཚང་དབུལ་པོའི་དབུལ་སྒྲོལ་གྱི་སྒུལ་ཤུགས་ཆེ་རུ་གཏོང་ཆེད་ཡིན་པ་དང་། མིག་སྔར་སྐར་མ་རྒྱག་པའི་མ་ལག་ཆ་ཚང་ཞིག་ཆགས་ཡོད་པ་དཔེར་ན། གྲོང་གསེབ་ཀྱི་ལས་དོན་ལ་རྒྱབ་སྐྱོར་ཧུར་ཐག་བྱེད་པ་དང་། སྒྲིག་བཀུར་ཁྲིམས་སྲུང་བྱེད་པ། རང་འགུལ་ངང་དབུལ་སྒྲོལ་ཡོང་ཐབས་བྱེད་པ། ཁྱིམ་ཚང་འཆམ་མཐུན་ཡོད་པ། ཁོར་ཡུག་འཕྲོད་བསྟེན་ལ་སྲུང་སྐྱོང་བྱ་རྒྱུར་སྣང་ཆེན་བྱེད་པ་བཅས་ཀྱི་ཆ་རྐྱེན་དང་འཚམ་པའི་དུད་ཚང་དབུལ་པོ་རྣམས‘སྐར་མ་ལྔའི’ཚད་གཞིར་གཏན་འཁེལ་བྱས་ཡོད"ཅེས་སི་ཁྲོན་ཞིང་ཆེན་བཟའ་བཅའ་དང་སྨན་རྫས་ལྟ་སྐུལ་དོ་དམ་ཅུས་གཞུང་ལས་ཁང་གི་ཀྲུའུ་རེན་གཞོན་པ་རི་རྒན་གྲོང་ཚོའི་ཧྲུའུ་ཅི་ཨང་དང་པོ་ཞུང་ཧྭ་མིང་གིས་བཤད། གསར་འགོད་པས་ཤེས་རྟོགས་བྱས་པར་གཞིགས་ན། ཧུང་ཡོན་རྫོང་གི་དབུལ་སྒྲོལ་ཞྭ་མོ་འབུད་རྒྱུར་རམ་འདེགས་བྱ་ཆེད། སི་ཁྲོན་ཞིང་ཆེན་བཟའ་བཅའ་དང་སྨན་རྫས་ལྟ་སྐུལ་དོ་དམ་ཅུས་ཀྱིས་ད་དུང་"ཧུང་ཡོན་རྫོང་ལ་གནས་གཏན་འཁེལ་གྱིས་རོགས་སྐྱོར་བྱས་ཏེ་དབུལ་སྒྲོལ་འགག་སྒྲོལ་གྱི"གཅིག་རེ་དྲུག"གི་སྟོན་དུས་ཀྱི་ལས་དོན་སྤེལ་རྒྱུའི་སྐོར་གྱི་ལག་བསྟར་ཇུས་གཞི་"བཏོན་ནས་ཧུང་ཡོན་རྫོང་ལ་དབུལ་སྒྲོལ་བྱ་རྒྱུར་རམ་འདེགས་བྱས་པ་རེད། ཧུང་ཡོན་རྫོང་གི་འབྲེལ་ཡོད་འགན་འཁུར་བས"སྐར་མ་རིམ་པའི་ཡར་སྐུལ"ལམ་སྲོལ་གྱི་དཔྱད་བསྡུར་གཏན་འབེབས་བྱས་པ་བརྒྱུད་དུད་ཚང་དབུལ་པོ་དབུལ་སྒྲོལ་འགག་སྒྲོལ་གྱི་ལས་དོན་ལ་ཞུགས་པའི་སྤྲོ་སེམས་ཆེ་རུ་ཕྱིན་པས་བྱེད་སྟངས་དེ་རིགས་རྫོང་ཡོངས་སུ་ཁྱབ་གདལ་དུ་གཏོང་རྒྱུ་ཡིན་ཅེས་བརྗོད་པ་རེད། 
མི་དམངས་དྲ་བའི་འཕྲིན། ཟླ་1ཚེས་7ཉིན་མཐོ་ཚད་སྨི་བཞི་སྟོང་ཡན་ཡོད་པའི་ས་བབ་མཐོ་བའི་གྲོང་ཁྱེར་སི་ཁྲོན་ཞིང་ཆེན་དཀར་མཛེས་བོད་རིགས་རང་སྐྱོང་ཁུལ་ལི་ཐང་རྫོང་དུ་གྲོང་ཚོའི་མ་མཐའི་འཚོ་བ་འགན་ལེན་གྱི་སྲིད་ཇུས་ལོངས་སུ་སྤྱོད་མཁན་དཀའ་ངལ་ཡོད་པའི་དུད་ཚང་ཁག་གཅིག་གྲོང་ཚོའི་ཕྱི་ནང་ཀུན་དུ་བསྐྱོད་དེ་གད་སྙིགས་སོགས་གཙང་ཕྱགས་བྱེད་བཞིན་མཆིས། "ཨ་ཅག་ལྷ་མོ། ཁྱེད་རང་ཡང་ཡོང་པས"ཞེས་གྲོང་མི་ཚོས་ལོ་50ལྷག་ཙམ་ལ་སོན་པའི་མ་མཐའི་འཚོ་བ་འགན་ལེན་དུད་ཚང་ལྷ་མོར་སྐད་ཆ་དྲིས་པ་དང་། ལྷ་མོས"ཁྱིམ་དུ་ཉལ་བསྡད་དེ་ལས་ཀ་མ་བྱས་ན་ག་ལ་འགྲིགསྤྱི་ཕན་ངལ་རྩོལ་ནང་ནུས་པས་ལྕོགས་ཚོད་ཀྱིས་ཞུགས་ན་སྐར་མ་བསགས་ཏེ་གཅེས་སེམས་དབུལ་སྐྱོར་སྒོ་རྩིས་ཚོང་ཁང་ནས་རྒྱུན་མཁོའི་འཚོ་བའི་སྤྱོད་ཆས་ལ་བརྗེ་ཆོག་པས་སྤྱི་ཕན་ལས་ནང་ལོས་ཞུགས"ཞེས་བཤད། ཚེས་7ཉིན་མ་མཐའི་འཚོ་བ་འགན་ལེན་གྱི་སྲིད་ཇུས་ལོངས་སུ་སྤྱོད་མཁན་མང་ཚོགས་40ལྷག་ཙམ་གྱིས་ལི་ཐང་རྫོང་དགའ་བ་གྲོང་རྡལ་གདོང་གྲུབ་གྲོང་ཚོ་དང་སྐྱ་གཞི་གྲོང་ཚོ་སོགས་སུ་ནུས་པས་ལྕོགས་ཚོད་ཀྱིས་འོས་འགན་ངལ་རྩོལ་བྱས་ཤིང་། ཁོང་ཚོས་གྲོང་སྡོད་ལས་བྱེད་པའི་སྣེ་འཁྲིད་འོག"ཕན་མེད་བརྡ་ཁྱབ"བཀོག་པ་དང་གྲོང་ཚོའི་ལམ་གཡས་གཡོན་གྱི་གད་སྙིགས་གཙང་ཕྱགས་བྱས་པས་གྲོང་ཚོའི་རྣམ་པ་གསར་རྐྱང་དུ་གྱུར་ཡོད། དགའ་བ་གྲོང་རྡལ་ཏང་ཨུད་ཀྱི་ཧྲུའུ་ཅི་ཉི་མ་ཚེ་རིང་གིས"དེས་མ་མཐའི་འཚོ་བ་འགན་ལེན་བྱེད་མཁན་ཚོར་བསམ་པའི་སྒུལ་ཤུགས་སྦྱིན་ནས་ངལ་རྩོལ་བྱས་པ་ལས་ཁོང་ཚོའི་རིན་ཐང་ཚོར་སེམས་ཆེ་རུ་འགྲོ་ཐུབ"ཅེས་བཤད། 2017ལོར་ལི་ཐང་གི་གྲོང་གསེབ་ཀྱི་མ་མཐའི་འཚོ་བ་འགན་ལེན་དུད་ཚང་གི་ཚད་གཞི་ནི་ལོར་ཡོང་འབབ་སྒོར་2700མན་ཆད་ཡིན་པ་དང་དབུལ་པོའི་ཚད་གཞི་ནི་ལོར་ཡོང་འབབ་སྒོར་3300མན་ཆད་ཡིན་པ་རེད། མ་མཐའི་འཚོ་བ་འགན་ལེན་བྱེད་ཐབས་ཀྱིས་དབུལ་སྐྱོར་ལས་དོན་སྤེལ་ཡུལ་མི་སྣར་མཐའ་སྐྱོང་ཐུབ་ཡོད་མོད། འོན་ཀྱང་དེ་སྔ་གྲོང་ཚོ་ཁག་གཅིག་ཏུ"སྒུག་བརྟེན་སློང་གསུམ"གྱི་རྣམ་པ་ཡང་ཐོན་མྱོང་ཡོད། ལི་ཐང་རྫོང་གིས་"ལི་ཐང་རྫོང་གི་མ་མཐའི་འཚོ་བ་འགན་ལེན་ལོངས་སུ་སྤྱོད་མཁན་གྱིས་ཤང་གྲོང（སྡེ་ཁུལ）གི་འོས་འགན་ལས་ཀ་བྱེད་པའི་གནས་སྐབས་ལག་བསྟར་བྱ་ཐབས་"བཏོན་པའི་དམིགས་ཡུལ་ནི་མ་མཐའི་འཚོ་བ་འགན་ལེན་ལོངས་སྤྱོད་བྱེད་མཁན་ཚོས"ཕན་པ་གང་ནས་བྱུང་བ་དང་སུ་ལ་དྲིན་ལན་འཇལ་དགོས་པ"གསལ་པོ་ཤེས་པར་བྱས་ཏེ་བྱ་སྤྱོད་དངོས་ཀྱི་ཐོག་ནས་སྤྱི་ཚོགས་ལ་དྲིན་ལན་འཇལ་རྒྱུ་དེ་རེད། ལི་ཐང་རྫོང་དམངས་སྲིད་ཅུས་ཀྱི་ཅུས་ཀྲང་ལེའོ་ཀྲུང་གིས་རྫོང་ཡོངས་སུ་མ་མཐའི་འཚོ་བ་འགན་ལེན་དུད་ཚང་749དང་མི་གྲངས་1150ཡོད། ཆ་རྐྱེན་ངེས་ཅན་ལྡན་པའི་མ་མཐའི་འཚོ་བ་འགན་ལེན་དུད་ཚང་གིས་གྲོང་གསེབ་ཀྱི་ཁོར་ཡུག་གཙང་སྦྲ་འཕྲོད་བསྟེན་དང་སྐོར་ཞིབ་སོགས་སྤྱི་ཕན་བྱ་སྤྱོད་ནང་ཞུགས་ནས་འཚོ་བའི་ཡོང་ཁུངས་མེད་པ་དང་། ངལ་ནུས་ཤོར་བ། དབང་པོ་སྐྱོན་ཅན་ཚབས་ཆེན་སོགས་ལ་རོགས་རམ་དང་ཞབས་འདེགས་ཞུ་བཞིན་ཡོད་ལ། དེའི་ནང་ཞུགས་ཐུབ་རུང་མི་ཞུགས་མཁན་ལ་ཁ་ཏ་བསླབ་བྱ་བྱས་ཡོད་ཅེས་ངོ་སྤྲོད་བྱས། སྤྱི་ཕན་ངལ་རྩོལ་ནང་ཞུགས་མཁན་མ་མཐའི་འཚོ་བ་འགན་ལེན་དུད་ཚང་རེས་ཉིན་རེར་སྐར་མ་5རེ་བསགས་ནས་ལི་ཐང་གི་གཅེས་སེམས་དབུལ་སྐྱོར་སྒོ་རྩིས་ཚོང་ཁང་ནས་རིན་གོང་དེ་དང་མཚུངས་པའི་རྒྱུན་མཁོའི་འཚོ་བའི་སྤྱོད་ཆས་ལེན་ཆོགངལ་རྩོལ་བྱེད་པ་ཕུད་ད་དུང་སྐར་མ་གསོག་སྟངས་ནང་ལྟ་སྐོར་དང་སློབ་སྦྱོང་སོགས་ཀྱི་ནང་དོན་ཡང་ཚུད་དེ་ཐབས་ལམ་མང་པོར་བརྟེན་ནས་རང་ངོས་ཀྱི་འཇོན་ཐང་ཆེ་རུ་གཏོང་གི་ཡོད་པ་རེད། 
ཟླ་8ཚེས་30ཉིན་སློབ་གསོ་པུས"འོས་འགན་སློབ་གསོའི་སློབ་གྲྭའི་ཡིག་རྒྱུགས་དོ་དམ་ལ་ཤུགས་སྣོན་རྒྱག་རྒྱུའི་སྐོར་གྱི་བརྡ་ཐོ"པར་འགྲེམས་བྱས་པ་དང་འབྲེལ་གསར་འགྱུར་ཡོངས་བསྒྲགས་ཚོགས་འདུ་ཡང་འཚོགས་ནས"གཉིས་གཅོག"（འོས་འགན་སློབ་གསོའི་དུས་མཚམས་ཀྱི་སློབ་མའི་སྦྱོང་ཚན་ཁུར་པོ་དང་སློབ་ཕྱིའི་གསོ་སྦྱོང་ཁུར་པོ་ཡང་དུ་གཏོང་རྒྱུ）གི་སྲིད་ཇུས་ལ་སྔར་བས་སྐུལ་འདེད་བཏང་ཡོད། ཟླ་8ཚེས་31ཉིན་གསར་འགོད་པས་ལྷ་ས་གྲོང་ཁྱེར་སློབ་གསོ་ཅུས་ནས་ཤེས་རྟོགས་བྱས་པར་གཞིགས་ན། "གཉིས་གཅོག"གི་སྲིད་ཇུས་དོན་འཁྱོལ་ལ་སྐུལ་འདེད་གཏོང་བ་དང་སློབ་ཕྱིའི་གསོ་སྦྱོང་བྱེད་སྟངས་ཚད་ལྡན་དུ་གཏོང་ཆེད། ཟླ་8ཚེས་7ཉིན་ནས་བཟུང་། རིག་ཚན་རིགས་ཀྱི་གསོ་སྦྱོང་ཁྱོན་ཡོངས་ནས་གནས་སྐབས་བྱེད་མཚམས་འཇོག་རྒྱུ་དང་། སྟོན་དུས་ཀྱི་སློབ་འགོ་ཚུགས་རྗེས་སློབ་གྲྭ་ཁག་གིས་སྦྱོང་ཚན་ཉུང་དུ་བཏང་ནས། སློབ་མའི་སྦྱོང་ཚན་མང་དྲགས་པའི་ཁུར་པོ་ཡང་དུ་གཏོང་རྒྱུ་ཡིན། "དོ་དམ་རྣམ་གྲངས་ལྔ"ཁྱོན་ཡོངས་ནས་དོན་འཁྱོལ་དང་། སློབ་ཚན་གྲོལ་རྗེས་ཀྱི་ཞབས་ཞུ་ལེགས་སུ་གཏོང་དགོས་པ་ཁ་གསལ་བཏོན་ཡོད། གལ་ཏེ་སློབ་གྲྭས་ད་དུང་མུ་མཐུད་ནས་སློབ་མ་ཚོར་ཁྱིམ་སྦྱོང་འབོར་ཆེན་བཀོད་སྒྲིག་བྱེད་པ་དང་སློབ་ཕྱིའི་རིག་ཚན་རིགས་ཀྱི་གསོ་སྦྱོང་སྒྲིག་གཞིས་མུ་མཐུད་ནས་སློབ་ཁྲིད་བྱེད་ཀྱི་ཡོད་པའི་གནས་ཚུལ་ཁྱིམ་བདག་གིས་ཤེས་ཚེ། ལྷ་ས་གྲོང་ཁྱེར་སློབ་གསོ་ཅུས་ལ་ཐེར་འདོན་བྱེད་ཆོགལྷ་ས་གྲོང་ཁྱེར་སློབ་གསོ་ཅུས་ཀྱི་འགན་འཁུར་བས་ངོ་སྤྲོད་བྱས་པར་གཞིགས་ན། ཁོང་ཚོས་སྦྱོང་ཚན་ཉུང་དུ་བཏང་ནས་སློབ་མར་སྦྱོང་ཚན་མང་དྲགས་པའི་ཁུར་པོ་ཡང་དུ་གཏོང་རྒྱུ་ཡིན་ཞིང་། དེ་ཡང་སློབ་གྲྭ་འབྲིང་ཆུང་ཁག་ལ་སློབ་ཚན་གྱི་ཚད་གཞི་དང་། སློབ་ཁྲིད་ཀྱི་མྱུར་ཚད། སློབ་ཁྲིད་ཀྱི་ནང་དོན་བཅས་ཚན་རིག་དང་མཐུན་པ་དང་། ལུགས་དང་མཐུན་པ། འོས་འཚམ་བཅས་ཀྱི་སྒོ་ནས་སྦྱོང་ཚན་བཀོད་སྒྲིག་བྱེད་དགོས་པའི་བླང་བྱ་འདོན་པ་དང་། སྦྱོང་ཚན་སྐུལ་བའི་སྤུས་ཚད་མཐོ་རུ་གཏོང་བ། སྦྱོང་ཚན་འབྲི་བའི་དུས་ཚོད་ཚོད་འཛིན་བཅས་བྱས་ནས། སློབ་ཆུང་ལོ་རིམ་དང་པོ་དང་གཉིས་པར་ཁྱིམ་སྦྱོང་བཀོད་སྒྲིག་མི་བྱེད་པ་དང་། སློབ་ཆུང་ལོ་རིམ་གཞན་དག་ལ་ཉིན་ལྟར་སྦྱོང་ཚན་འབྲི་བའི་དུས་ཚོད་ཆ་སྙོམས་སྐར་མ་60ལས་མི་བརྒལ་བ། དམའ་འབྲིང་ལ་ཉིན་ལྟར་སྦྱོང་ཚན་འབྲི་བའི་དུས་ཚོད་ཆ་སྙོམས་སྐར་མ་90ལས་མི་བརྒལ་བའི་འགན་ལེན་བྱ་རྒྱུ་ཡིན། སློབ་ཁྲིད་ཀྱི་ལྷུ་ཚིགས་ལྔ་དོན་འཁྱོལ་ལ་དམ་འཛིན་ཡག་པོ་བྱེད་པ་དང་ཁྱིམ་བདག་དང་སློབ་གྲྭའི་དབར་གྱི་འབྲེལ་གཏུག་ལམ་སྲོལ་འཐུས་ཚང་དུ་གཏོང་རྒྱུ་ཡིན་ཞིང་། དགེ་རྒན་གྱིས་སྐད་འཕྲིན་དང་QQཚོགས་པ་སོགས་བརྒྱུད་ནས་ཁྱིམ་སྦྱོང་སྐུལ་མི་ཆོག་པ་དང་། ཁྱིམ་སྦྱོང་ཁྱིམ་བདག་ལ་སྐུལ་བའམ་ཡང་ན་རྣམ་པ་བསྒྱུར་ནས་སྐུལ་མི་ཆོགད་དུང་ཁྱིམ་བདག་ལ་ཁྱིམ་སྦྱོང་ཞིབ་བཤེར་དང་བཅོས་རྒྱག་དགོས་པའི་བླང་བྱ་འདོན་མི་ཆོགའགན་འཁུར་བ་དེས་ངོ་སྤྲོད་བྱས་པར་གཞིགས་ན། "བརྡ་ཐོའི"ནང་ཡིག་རྒྱུགས་གཏོང་ཐེངས་ཉུང་དུ་ཆེས་ཆེར་གཏོང་རྒྱུ་ཡིན་ཞིང་། སློབ་ཆུང་ལོ་རིམ་དང་པོ་དང་གཉིས་པར་ཡིག་རྒྱུགས་མི་གཏོང་བ་དང་། འོས་འགན་སློབ་གསོའི་ལོ་རིམ་གཞན་དག་ལ་སློབ་གྲྭས་སློབ་དུས་རེར་སློབ་མཇུག་ཡིག་རྒྱུགས་ཐེངས་རེ་གཏོང་ཆོགདམའ་འབྲིང་ལོ་རིམ་གྱིས་རིག་ཚན་མི་འདྲ་བའི་དོན་དངོས་དང་བསྟུན་ཏེ་འོས་འཚམ་ངང་སློབ་དཀྱིལ་ཡིག་རྒྱུགས་ཐེངས་རེ་གཏོང་ཆོགས་གནས་ཁག་གིས་སློབ་ཆུང་དང་དམའ་འབྲིང་གི་སློབ་ཐོན་ལོ་རིམ་མིན་པར་དམིགས་ཏེ་ས་ཁོངས་དང་སློབ་གྲྭ་མི་འདྲ་བའི་དབར་ལ་གཅིག་གྱུར་ཡིག་རྒྱུགས་གཏོང་མི་ཆོག་པ་དང་། སློབ་གྲྭ་དང་འཛིན་གྲྭས་གཟའ་འཁོར་རེའི་ཡིག་རྒྱུགས་དང་། ཟླ་རེའི་ཡིག་རྒྱུགས། ཚན་པ་རེའི་ཡིག་རྒྱུགས་སོགས་རིགས་ཁག་གི་ཡིག་རྒྱུགས་གཞན་དག་གཏོང་མི་ཆོག་ལ། ཚོད་རྒྱུགས་དང་། ཚོད་ལྟ། དུས་བཀག་སྦྱོང་བརྡར། སྦྱངས་འབྲས་བརྟག་ཞིབ་སོགས་ཀྱི་མིང་ཐོག་ནས་རྣམ་པ་བསྒྱུར་ནས་ཡིག་རྒྱུགས་གཏོང་མི་ཆོགཡིན་ནའང་ཡིག་རྒྱུགས་གཏོང་ཐེངས་ཉུང་དུ་ཆེས་ཆེར་གཏོང་བའི་བླང་བྱ་དེ་ཀྲུང་དབྱང་དང་ཞིང་ཆེན（རང་སྐྱོང་ལྗོངས་དང་གྲོང་ཁྱེར）ཁག་གིས་གཏན་འཁེལ་བྱས་པའི"གཉིས་གཅོག"ཚོད་ལྟ་ས་ཁུལ་དུ་སྔོན་ལ་ལག་བསྟར་བྱེད་དགོས། གཞན་ཡང་། སློབ་ཕྱིའི་གསོ་སྦྱོང་བྱེད་སྟངས་ཁྱོན་ཡོངས་ནས་ཚད་ལྡན་དུ་གཏོང་ཆེད། ལྷ་ས་གྲོང་ཁྱེར་སློབ་གསོ་ཅུས་ཀྱིས་དུས་ཐོག་ཏུ་རིག་ཚན་རིགས་ཀྱི་སློབ་ཕྱིའི་གསོ་སྦྱོང་སྒྲིག་གཞིའི་འགན་འཁུར་བའི་ཚོགས་འདུ་འཚོགས་ནས་རིམ་ཁག"གཉིས་གཅོག"གི་སྲིད་ཇུས་དང་བླང་བྱ་བརྒྱུད་བསྒྲགས་དང་བཀོད་སྒྲིག་བྱས་ཏེ་ཟླ་8ཚེས་7ཉིན་ནས་བཟུང་། སློབ་ཕྱིའི་དགའ་ཕྱོགས་ཟུར་ཁྲིད་འཛིན་གྲྭ་ཕུད། རིག་ཚན་རིགས་ཀྱི་གསོ་སྦྱོང་ཁྱོན་ཡོངས་ནས་གནས་སྐབས་མཚམས་འཇོག་བྱེད་དགོས་པ（རིག་ཚན་ནི་རྩིས་རིག་དང་། རྒྱ་ཡིགདབྱིན་ཡིག་སོགས་ལ་ཟེར）ཁ་གསལ་བཏོན་ཡོད། ཁོང་ཚོས་ད་དུང་ཆེད་དོན་ཞིབ་བཤེར་ཚོགས་ཆུང་6བཙུགས་ནས་གྲོང་ཁྱེར་ཡོངས་ཀྱི་རིག་ཚན་རིགས་ཀྱི་སློབ་ཕྱིའི་གསོ་སྦྱོང་སྒྲིག་གཞིས་སློབ་ཁྲིད་བྱེད་མཚམས་བཞག་མིན་གྱི་གནས་ཚུལ་ལ་ཁྱོན་ཡོངས་དང་གྲིབ་ཆ་མེད་པའི་ཐོག་ནས་དངོས་སྡོད་ཞིབ་བཤེར་བྱས་པ་རེད། དེ་དང་ཆབས་ཅིག་འགྲེལ་བཤད་རྒྱག་པ་དང་ཁ་ཏ་བསླབ་བྱ་བྱེད་པའི་ལས་དོན་ཡག་པོ་བསྒྲུབས་ནས་སློབ་ཁྲིད་བྱེད་མཚམས་འཇོག་པའི་ལས་དོན་བརྟན་ལ་གོ་རིམ་ལྡན་པའི་ངང་སྤེལ་ཐུབ་པའི་འགན་ལེན་བྱས་ཡོད། མིག་སྔའི་བར་སློབ་ཕྱིའི་གསོ་སྦྱོང་སྒྲིག་གཞི་54ཚང་མར་སློབ་ཁྲིད་བྱེད་མཚམས་འཇོག་ཏུ་བཅུག་ཡོད། དེ་མིན། གསར་འགོད་པས་ཤེས་རྟོགས་བྱས་པར་གཞིགས་ན། བརྟག་ཞིབ་རྒྱ་ཁྱབ་དང་ཕྱོགས་མང་གི་བསམ་འཆར་བསྡུ་ལེན་བྱས་པའི་རྨང་གཞིའི་ཐོག་ལྷ་ས་གྲོང་ཁྱེར་སློབ་གསོ་ཅུས་ཀྱིས"ལྷ་ས་གྲོང་ཁྱེར་གྱི་སློབ་གྲྭ་འབྲིང་ཆུང་གི་སློབ་མའི་སློབ་ཚན་གྲོལ་རྗེས་ཀྱི་ཞབས་ཞུའི་ལས་དོན་གྱི་ལག་བསྟར་ཇུས་གཞི"འཆར་ཟིན་བཀོད་ནས་ལག་བསྟར་བྱ་རྒྱུ་དང་། སློབ་ཚན་གྲོལ་རྗེས་ཀྱི་ཞབས་ཞུ་དེ་འོས་འགན་སློབ་གསོའི་དུས་མཚམས་ཀྱི་སློབ་མར་ཁ་ཕྱོགས་རྒྱུ་དང་གཙོ་བོ་སློབ་ཚན་གྲོལ་རྗེས་ཀྱི་ཞབས་ཞུའི་དགོས་མཁོ་ཡོད་པའི་འོས་འགན་སློབ་གསོའི་སློབ་གྲྭ་འབྲིང་ཆུང་གི་འགྲོ་སྦྱོང་སློབ་མར་སྣ་མང་ཕུན་སུམ་ཚོགས་པའི་སློབ་ཚན་གྲོལ་རྗེས་ཀྱི་ཞབས་ཞུ་བྱ་རྒྱུ་རེད། རྩོམ་སྒྲིག་པ། སྣང་རྡོར།
ཉེ་ཆར། ཀྲེ་ཅང་ཞིང་ཆེན་ཀྲོའུ་ཅི་གྲོང་ཁྱེར་ལི་ཕུའུ་གྲོང་རྡལ་དུ་གད་སྙིགས་རིགས་དབྱེའི་སྐར་གསོག་བརྗེ་རེས་སྒོ་རྩིས་ཚོང་ཁང་དངོས་སུ་སྤྱོད་འགོ་ཚུགས་ཤིང་། གྲོང་མི་ཚོས་རང་ཁྱིམ་གྱི་གད་སྙིགས་རིགས་དབྱེ་བའི་སྐར་མ་སྤྱད་དེ་སྒོ་རྩིས་ཚོང་ཁང་ནས་བསྡུར་ཚད་གཞིར་བཟུང་བྱ་དགའི་དངོས་རྫས་བརྗེ་རེས་བྱ་ཆོག་གི་ཡོད། དམངས་ཡོངས་གད་སྙིགས་རིགས་དབྱེར་ཞུགས་པའི་རྣམ་པ་བཟང་པོ་ཞིག་གཏོད་ཆེད། ལི་ཕུའུ་གྲོང་རྡལ་གྱིས"དུད་ཚང་རེ་ལ་ཨང་རྟགས་རེ"ཡི་བྱེད་ཐབས་སྤྱད་དེ་གནས་སྡོད་དུད་ཚང་གི་གད་སྙིགས་རིགས་དབྱེའི་གནས་ཚུལ་ལ་སྐར་མ་རྒྱག་པ་དང་གནས་སྡོད་དུད་ཚང་གིས་ཀྱང་རང་ངོས་ཀྱི་གདེང་འཇོག་གམ་ཡང་ན་གད་སྙིགས་རིགས་དབྱེའི་འབྲེལ་ཡོད་དྲི་བར་ལན་རྒྱག་པ་སོགས་ལ་བརྟེན་ནས་སྐར་མ་གསོག་ཐབས་བྱ་ཆོག་གི་ཡོད། 
མོ་སི་ཁོ་སློབ་ཆེན་སི་ཁོ་པེ་ལི་ཚེན་ཉིང་རྡུལ་དངོས་ཁམས་ཚན་རིག་ཞིབ་འཇུག་ཁང་གི་སུའོ་ཀྲང་། བར་སྣང་ཞིབ་འཇུག་རྒྱལ་སྤྱིའི་ཨུ་ཡོན་ལྷན་ཁང་གི་ཀྲུའུ་ཞི་གཞོན་པ་མི་ཧྭ་དབྱིར་ཕཱ་ན་ཞུའུ་ཁེ་ཡིས། ཨུ་རུ་སུའི་ཚན་རིག་པས་སྐར་མ་མིག་དམར་དང་ཉི་མའི་ཁྱིམ་རྒྱུད་ཀྱི་སྐར་མའི་གོ་ལ་གཞན་པའི་ཐོག་ཚེ་སྲོག་འཚོལ་བའི་ཐབས་ཤེས་གསར་པ་ཞིག་ཞིབ་འཇུག་གསར་སྤེལ་བྱེད་ཡོད་པ་སྟེ། འཇིག་རྟེན་འཕུར་སྐྱོད་འཕྲུལ་ཆས་བེད་སྤྱོད་པའམ་ཡང་ན་སྐམ་སའི་འབབ་ཚུགས་ཀྱིས་དེའི་ཕྱི་ངོས་ལ་སྐུལ་འོད་བཤར་འབེབས་བྱས་ཏེ་བརྡར་ཤ་གཅོད་པ་རེད། འབྲེལ་ཡོད་ཞིབ་འཇུག་གྲུབ་འབྲས་ནི་"མཁའ་དབྱིངས་ཞིབ་འཇུག"ཅེས་པའི་དུས་དེབ་གསར་ཤོས་ཐོག་སྤེལ་ཡོད། མི་ཧྭ་དབྱིར་ཕཱ་ན་ཞུའུ་ཁེ་ཡིས། "ང་ཚོའི་སློབ་ཆེན་གྱི་སྐྱེ་དངོས་མཁས་དབང་གིས་བཏོན་པའི་ཐབས་ཤེས་ལ་གཞིགས་ནས། ང་ཚོས་ཚད་འཇལ་བྱེད་ཐབས་དང་ཕྱི་རིམ་བར་སྟོང་གི་སྐྱེ་དངོས་ཕྲ་རབ་གསོན་ཚད་གཏན་འཁེལ་བྱེད་པའི་དཔྱད་ཆས་ཤིག་བཏོན་ཡོད། བྱེད་ཐབས་དེ་ནི་ཕྲ་མཐོང་ཆེ་ཆུང་གི་སྐྱེ་དངོས་བྱ་ཡུལ་ལ་སྐུལ་འོད་ཆུན་པོ་འཕྲོས་རྗེས་ཆེམ་འོད་རྩིབས་འཕྲོའི་ཁྱད་ཆོས་ལ་བརྟེན་ནས་ང་ཚོས་ཞིབ་འཇུག་བྱེད་པའི་དངོས་པོའི་ཐོག་ཏུ་ཚེ་སྲོག་ཡོད་མེད་བརྡར་ཤ་གཅོད་ཐུབ། "ཅེས་བརྗོད། ཁོང་གིས། དཔྱད་ཆས་དེ་ལ་བརྟེན་ནས། སྤྱི་ལེ་བརྒྱ་ལྷག་མཚམས་ཀྱི་དངོས་གཟུགས་ཞིབ་བཤེར་བྱེད་ཐུབ། འོན་ཀྱང་ཐབས་ཤེས་དེས་ས་ངོས་ཀྱི་ཚེ་སྲོག་གི་རྗེས་ཤུལ་ལས་རྙེད་ཐུབ་ཀྱི་མེད། མོ་སི་ཁོ་སློབ་ཆེན་སི་ཁོ་པེ་ལི་ཚེན་ཉིང་རྡུལ་དངོས་ཁམས་ཚན་ཞིབ་ཁང་། དངོས་ལུགས་དང་སྐྱེ་དངོས་སྡེ་ཁགཔེ་ལོ་ཚེ་ཨེར་སི་ཅི་དངོས་ལུགས་རིག་པའི་ཞིབ་འཇུག་ཁང་བཅས་ཐབས་ཤེས་འདིའི་ཞིབ་འཇུག་ལས་དོན་ལ་ཞུགས་ཡོད་པ་རེད། ལས་དོན་འདི་ནི་ཨུ་རུ་སུ་རུའི"ལྡིང་མདའ་"འཇིག་རྟེན་འཕུར་སྐྱོད་འཕྲུལ་ཆས་ཀྱི་ཚན་རིག་སྒྲིག་ཆས་ཞིབ་འཇུག་གསར་སྤེལ་གྱི་སྒྲོམ་གཞིའི་ནང་ལག་བསྟར་བྱས་པ་རེད། འཇིག་རྟེན་འཕུར་སྐྱོད་འཕྲུལ་ཆས་དེ་ནི་སྐར་མ་མིག་དམར་འཚོལ་ཞིབ་དང་དེ་འབྲེལ་གྱི་མིག་དམར་སྲུང་སྐར་གཅིག་གི་ས་རྒྱུའི་མ་དཔེ་སའི་གོ་ལར་ཁྱེར་ཡོང་བར་བེད་སྤྱོད་རྒྱུ་རེད། ཞིབ་འཇུག་གིས་ར་སྤྲོད་བྱས་པ་སྟེ། སྐམ་སའི་ས་ཚིགས་དང་འཁྱམ་མྱུག་འཁོར་ལོས་ཁྱབ་རྒྱ་ཆེ་བའི་སྒོ་ནས་ཚེ་སྲོག་གི་རྗེས་ཤུལ་ལ་ཞིབ་འཇུག་བྱེད་ཐབས་བྲལ་བ་དང་། ཐད་འཕུར་དཔྱད་ཆས་དང་དབུགས་ལྒང་། འཕུར་གྲུ་བཅས་ནི་རྒྱུ་སྐར་ལ་ཞིབ་འཇུག་བྱེད་པའི་རླུང་ཁམས་ཆེན་པོའི་སྟུག་ཚད་དང་རླུང་ཕྱོགས་ལ་རག་ལས་ཡོད་པས། བཤར་འབེབས་སྒྲིག་ཆས་འཇིག་རྟེན་འཕུར་སྐྱོད་འཕྲུལ་ཆས་སུ་འཇོག་པ་ནི་ཆེས་ལེགས་པའི་གདམ་ག་ཞིག་ཡིན་ལ། ཐ་ན་སྐམ་སའི་ཐོག་ཏུ་འབབ་པའི་དཔྱད་ཆས་རྒྱུ་སྐར་དུ་བབས་རྗེས་ཚེ་སྲོག་འཚོལ་བར་ཡང་འཚམ་པོ་ཡོད། སའི་གོ་ལའི་སྟེང་གི་ཚེ་སྲོག་ནི་སྐྱེ་དངོས་ཕྲ་རབ་ལས་བྱུང་བ་དང་། དེའི་ནང་གི་སྐྱེ་དངོས་ཕྲ་རབ་ཁ་ཤས་ཀྱིས་བར་སྣང་དང་འདྲ་བའི་ཆ་རྐྱེན་ཐལ་ཆེ་བ་ཐེག་ཐུབ་པས། ཚན་རིག་པས་ཉི་མའི་ཁྱིམ་རྒྱུད་ནང་གི་ཚེ་སྲོག་གི་རྗེས་ཤུལ་འཚོལ་སྐབས་ཐོག་མར་ཆེས་སྟབས་བདེ་བའི་སྐྱེ་དངོས་ཕྲ་རབ་འཚོལ་རྒྱུར་དོ་སྣང་བྱེད་དགོས་པའི་སྡོམ་ཚིག་བཞག་པ་རེད། 
ལོ་དགུ་རིང་གི་ཐག་རིང་འཕུར་སྐྱོད་བྱས་པ་བརྒྱུད། "མཐོང་རྒྱ་གསར་པ"རྟགས་ཅན་གྱི་འཚོལ་ཞིབ་འཕྲུལ་ཆས་2015ལོའི་ཟླ་7ཚེས་14ཉིན་སྐར་མ་གཤིན་རྒྱལ་གྱི་སྟེང་ཕྱོགས་སྤྱི་ལེ་ཁྲི་1ཡོད་ས་ནས་འཕུར་སྐྱོད་བྱ་རྒྱུ་ཡིན་པས། འདི་ནི་སྐར་མ་གཤིན་རྒྱལ་དང་བར་ཐག་ཉེ་ཤོས་ཡིན་པ་དང་། དེའི་རྗེས"མཐོང་རྒྱ་གསར་པ"རྟགས་ཅན་གྱི་འཚོལ་ཞིབ་འཕྲུལ་ཆས་མུ་མཐུད་མདུན་དུ་བསྐྱོད་དེ་ཉི་མའི་ཁྱིམ་རྒྱུད་ཉེ་མཐའི་ཁོ་དབྱི་པོ་རྒྱུད་དུ་འཕུར་སྐྱོད་བྱས་ཏེ་བསྐྱར་དུ་ཕྱིར་ལོག་རྒྱུ་མིན་པ་རེད། སྐར་མ་གཤིན་རྒྱལ་གྱི་རྒྱ་ཁྱོན་ཆུང་བ་དང་བར་ཐག་རིང་བའི་དབང་གིས་མིའི་རིགས་ཀྱིས་སྐར་མ་གཤིན་རྒྱལ་གྱི་གནས་ཚུལ་རྒྱུས་མངའ་གང་ཡང་མེད་པར་སྣང་། ད་ཐེངས"མཐོང་རྒྱ་གསར་པ"རྟགས་ཅན་དང་སྐར་མ་གཤིན་རྒྱལ་གཉིས་"ཞལ་འཛོམས"བྱ་རྒྱུ་ནི་སའི་གོ་ལ་ནས་ཡོང་བའི་འཚོལ་ཞིབ་འཕྲུལ་ཆས་ཐེངས་དང་པོར་སྐར་མ་གཤིན་རྒྱལ་དང་འཕྲད་རྒྱུ་ཡིན་པས། མིའི་རིགས་ཀྱིས་སྐར་མ་གཤིན་རྒྱལ་ཤེས་རྟོགས་བྱེད་ཚུལ་ཐད་གསར་བརྗེ་རང་བཞིན་ལྡན་པའི་འགྱུར་ལྡོག་འབྱུང་ངེས་རེད། པར་རིས་འདི་དག་ནི་ཨ་རིའི་འཇིག་རྟེན་འཕུར་སྐྱོད་ཅུས་ཀྱིས་2015ལོའི་ཟླ་7པར་འདོན་སྤྲོད་བྱས་པའི"མཐོང་རྒྱ་གསར་པ"རྟགས་ཅན་གྱི་འཚོལ་ཞིབ་འཕྲུལ་ཆས་དང་སྐར་མ་གཤིན་རྒྱལ་གཉིས"ཞལ་འཛོམས"བྱུང་སྐབས་ཀྱི་གནས་ཚུལ་སྔོན་དཔག་བྱས་པའི་པར་རིས་རེད། 
ཚན་རྩལ་ཉིན་རེའི་ཚགས་པར་སྟེང་སྤེལ་བའི་གསར་འགྱུར་ལྟར་ན། ད་ལྟའི་སྐར་མ་མིག་དམར་ནི་གསོན་ཤུགས་ཆེན་པོ་མེད་པའི་བྱེ་རྡུལ་གྱི་འཇིག་རྟེན་ཞིག་དང་འདྲ་ནའང་། སྐར་མ་མིག་དམར་ཕྱི་ངོས་ཀྱི་པར་རིས་ལས་ཤེས་རྟོགས་ཐུབ་པ་ནི། སྐར་མ་མིག་དམར་སྟེང་དུ་པ་ཏྲའི་རིས་སུ་བཏབ་པ་ལྟ་བུའི་གཙང་བོ་དང་ཆུ་བོ་ཆེན་པོ་ཡོད། ཟླ5པའི་ཚེས5ཉིན། དབྱིན་ཇིའི"ཚན་རིག་པ་གསར་པ"ཞེས་པའི་དྲ་ཚིགས་སྟེང་། ཧོ་ལན་རྒྱལ་ཁབ་ཀྱི་ཚན་རིག་པས་སྐར་མ་མིག་དམར་སྟེང་དུ་ལོ་ངོ་ཁྲི་བཅུ་ཕྲག་ལྷག་ལ་བཞུར་བའི་གཙང་པོ་ཞིག་ཡོད་པའི་བདེན་དཔང་ཐོག་མ་རྙེད་པའི་གནས་ཚུལ་བཀོད་ཡོད། ཝུའུ་རྡི་ལི་ཀྲུ་སློབ་ཆེན་གྱི་སའེ་ལི་དང་ཁོང་གི་ལས་གྲོགས་ཀྱིས་སྐར་མ་མིག་དམར་གྱི་ཧེ་ལ་སི་གཤོང་སའི་ནུབ་བྱང་ཕྱོགས་སུ་བྲག་གཟར་མཐོན་པོ་ཞིག་རྙེད་པ་དང་། དེ་ནི་བཞུར་རྒྱུན་རིང་བའི་གནའ་བོའི་གཙང་བོ་ཞིག་གིས་ཉམས་ཟད་དུ་བཏང་བ་དང་འདྲ་ལ། གསར་དུ་རྙེད་པའི་བྲག་གཟར་དེའི་མཐོ་ཚད་ལ་སྨི200དང་ཞེང་ལ་སྨི1.5ཡོད། བྲག་གཟར་འདི་འདྲ་བ་ཞིག་གྲུབ་པར། ཆེས་ཉུང་ནའང་ལོ་ངོ་ཁྲི10ལྷག་ལ་བཞུར་བའི་གཙང་བོས་རྟག་ཏུ་བརྡར་བའམ་ཟེགས་རྡོ་བསགས་དགོས་པ་རེད། ཞིབ་འཇུག་ཚན་ཆུང་གིས་ཨ་རིའི་རྒྱལ་ཁབ་མཁའ་སྐྱོད་མཁའ་འགྲུལ་ཅུས（NASA）ཡི་མིག་དམར་བརྟག་ཞིབ་འཁོར་ལམ་འཕྲུལ་ཆས་ཀྱི་ཚན་རིག་པར་ཆས་སྤྱད་དེ་བྲག་གཟར་དེ་མཐོང་བ་རེད། སའེ་ལིས་བཤད་རྒྱུར། དུས་རྒྱུན་མིག་དམར་གྱི་འཁོར་སྐར་བརྙན་རིས་ཀྱི་ལྟ་ཕྱོགས་ནི་ཐུར་བལྟ་ཡིན་པས། ང་ཚོས་བསགས་དངོས་ཀྱི་རྩེ་མོའི་པར་རིས་ལས་མཐོང་མི་ཐུབ། ཐེངས་འདིར་ང་ཚོས་དྲང་ཐད་ཀྱི་ལྟ་ཕྱོགས་ཀྱིས་བྲག་གཟར་དེར་བལྟས་ཏེ3Dབརྙན་རིས་བཟོས་པ་ཡིན་ཟེར། སའེ་ལིས་གསལ་བཤད་བྱེད་རྒྱུར། མཐོ་ཚད་ལ་སྨི200ཡོད་པའི་བྲག་གཟར་རམ་བསགས་དངོས་འདི་འདྲ་ཞིག་གྲུབ་པར། གཤེར་གཟུགས་ཆུའི་ཁོར་ཡུག་ཆེན་པོ་ཞིག་དགོས་པ་ཡིན། དེས་མིག་དམར་སྟེང་དུ་སའི་གོ་ལ་དང་མཚུངས་པའི་ཉིན་མཚན་དབྱེར་མེད་དུ་བཞུར་བའི་ཆུའི་འཁོར་རྒྱུག་ཡོད་པ་མཚོན་ཡོད། ཧེ་ལ་སི་གཤོང་ས་ནི་མིག་དམར་གྱི་གོ་ལ་ཕྱེད་ལྷོ་མར་གནས་པ་དང་། སྔོན་ཆད་དེར་མཚོ་ཆེན་པོ་གཅིག་གམ་གཙང་བོ་རབ་དང་རིམ་པ། ཟུར་གསུམ་གླིང་ཕྲན་སོགས་ཡོད། སའེ་ལིས་བཤད་པ་ལྟར་ན། ས་གཤིས་འདི་དག་གིས་ང་ཚོས་མིག་དམར་སྟེང་དུ་གནའ་བོའི་སྲོག་ཆགས་འཚོལ་བར་བདེན་དཔང་གལ་ཆེན་མཁོ་འདོན་བྱས་ཡོད་པ་རེད།།
"སྒོ་ཐོན་མ་ཐག་སྔོ་ལྗང་དང་ཆུ་མཐོང་རྒྱུ་ཡོད་ལ་ལུས་སྦྱོང་ཡང་བྱ་ཆོག"ད་ཆ་སྤྱི་གླིང་ཁག་གི་ཐང་ཆེན་ཞབས་བྲོ་ཡང་ལྷ་སའི་མཛེས་ལྗོངས་ཤིག་ཏུ་གྱུར་ཡོད། ལྷ་ས་གྲོང་ཁྱེར་གྱིས"སྔོ་ལྗང་འདུ་འགོད"ལ་བརྟེན་ནས་སྤྱི་གླིང་གི་ཞབས་འདེགས་མ་ལག་འཐུས་ཚང་དུ་བཏང་ནས"སྐར་མ་15ཡི་སྔོ་ལྗང་དམངས་ཕན་ཞབས་འདེགས་གླིང"གང་མགྱོགས་བསྐྲུན་པས་གྲོང་མིས་ས་ཆ་གང་རུང་དང་ཕྱོགས་གང་ཞིག་ནས་སྐར་མ་15བསྐྱོད་ཚེ་སྤྱི་གླིང་གི་སྔོ་ལྗང་ཞིག་ཏུ་སླེབས་ཀྱི་ཡོད། ལྷ་ས་གྲོང་ཁྱེར་གྱིས"སྣོད་བཅུད་ལྷ་ས"གཏོད་པའི་དམིགས་ཚད་ལ་དམ་པོར་དམིགས་ནས་གྲོང་གསེབ་ཀྱི་སྔོ་ལྗང་ལས་དོན་ལ་སྐུལ་འདེད་ཤུགས་ཆེན་གཏོང་བ་དང་དུས་མཚུངས། གྲོང་ཁྱེར་གྱི་སྐྱེད་ཚལ་སྐྲུན་མགྱོགས་སུ་བཏང་སྟེ་གྲོང་ཁྱེར་དང་གྲོང་གསེབ་གཞི་གཅིག་ཅན་གྱི་སྣོད་བཅུད་སྲུང་ཡོལ་གྱི་རྣམ་པ་ཞིག་བཏོད་ཡོད། "སྐར་མ་15ཡི་སྔོ་ལྗང་དམངས་ཕན་ཞབས་འདེགས་གླིང"གི་འཛུགས་སྐྲུན་ལྷ་ས་གྲོང་ཁྱེར་གྱི"ལོ་ལྔ་ཚན་བཅུ་གསུམ་པའི"འཆར་འགོད་ནང་བཅུག་ཡོད། 2020ལོར་སླེབས་སྐབས་ལྷ་ས་གྲོང་ཁྱེར་དུ་སྔོ་ལྗང་ཁྱབ་ཚད་45%ཡན་དང་ནགས་ཚལ་ཁྱབ་ཚད་20%ཡན་ཟིན་པ་བྱ་རྒྱུ་རེད། 
མི་དམངས་དྲ་བའི་འཕྲིན། ས་གནས་དེ་གའི་དུས་ཚོད་ཟླ་9ཚེས་28ཉིན་ཨ་རིའི་རྒྱལ་ས་ཝ་ཧྲིང་ཐོན་དུ་ཨ་རིའི་འཇིག་རྟེན་འཕུར་སྐྱོད་ཅུས་དང་ཡ་ལི་སང་ན་སློབ་ཆེན་གཉིས་ཀྱིས་མཉམ་འབྲེལ་ཐོག་ཁྱབ་བསྒྲགས་བྱས་པའི་པར་རིས་སུ་སྐར་མ་མིག་དམར་གྱི་རི་སྒང་ཐོག"དུས་ཚིགས་རང་བཞིན་གྱི་ཐུར་གསེག་ཐིག་རིས"མངོན་པ་དེ་ནི་སྐར་མ་མིག་དམར་གྱི་ས་ངོས་སུ་གཤེར་གཟུགས་ཆུ་ཡོད་པའི་བདེན་དཔང་ནུས་ལྡན་རེད། ཨ་རིའི་འཇིག་རྟེན་འཕུར་སྐྱོད་ཅུས་ཀྱིས་ཚེས་28ཉིན་སྐར་མ་མིག་དམར་གྱི་ས་ངོས་སུ་གཤེར་གཟུགས་ཆུ་ཡོད་པའི་བདེན་དཔང་ནུས་ལྡན་གསར་རྟོགས་བྱུང་བས། སྐར་མ་དམར་མདོག་ཅན་འདིའི་སྟེང་དུ་སྲོག་ལྡན་ཡོད་མེད་འཚོལ་ཞིབ་བྱེད་པར་ཁུངས་སྣེ་གསར་པ་མཁོ་འདོན་བྱས་ཡོད་ཅེས་ཁྱབ་བསྒྲགས་བྱས་པ་རེད། 
མི་དམངས་དྲ་བའི་འཕྲིན། གནམ་རིག་ཚན་རིག་ཁྱབ་གདལ་མཁས་ཅན་གྱིས་ངོ་སྤྲོད་བྱས་པར་གཞིགས་ན། སྐར་མ་དུ་བ་མཇུག་རིང་གི་"ལག་རྟགས"ཏེ། རྔོན་པའི་སྐར་ཚོམ་སྐར་ཞོགས་ཟླ་10ཚེས་21ཉིན་ཧ་ཅང་མངོན་གསལ་གྱིས་མཐོང་རྒྱུ་རེད། ཆེས་ཆེ་བའི་སྐབས་ZHR(ལྟ་འཇལ་གྱི་ཆ་རྐྱེན་ཆེས་ལེགས་པའི་འོགའགྱེད་འཕྲོ་གནས་མགོ་ཐོག་ཏག་ཏག་ལ་འཁེལ་དུས་ཆུ་ཚོད་རེར་མཐོང་ཐུབ་པའི་སྐར་མདའི་ཁ་གྲངས)སྐར་མ་20ཙམ་རེད། རྔོན་པའི་སྐར་ཚོམ་སྐར་ཞོགས་ནི་ལོ་ལྟར་གཏན་འཇགས་ངང་འབྱུང་བའི་སྐར་མདའ་ཆུང་འབྲིང་ཡིན་པ་རེད། དེའི་མ་གཟུགས་ནི་སྐར་མ་དུ་བ་མཇུག་རིང་རེད། འདི་ནི་མིའི་རིགས་ཀྱིས་ཟིན་ཐོར་བཀོད་པའི་དུས་འཁོར་གྱི་སྐར་མ་དུ་བ་མཇུག་རིང་དང་པོ་ཡིན་ཞིང་། ལོ་76ཡས་མས་ལ་ཉི་མར་བསྐོར་བ་ཐེངས་གཅིག་རྒྱག་པ་རེད། སྐར་མ་དུ་བ་མཇུག་རིང་ཐེངས་སྔོན་མར་ཕྱིར་ལོག་དུས་ནི་1986ལོ་རེད། ཐེངས་རྗེས་མའི་ཕྱིར་ལོག་དུས་ཚོད་ནི་2061ལོ་རེད། གནམ་རིག་སྔོན་བརྡའི་ནང་ད་ལོའི་རྔོན་པའི་སྐར་ཚོམ་སྐར་ཞོགས་ཆེ་བའི་དུས་སྐབས་ནི་ཟླ་10ཚེས་21ཉིན་གྱི་ཆུ་ཚོད་20ཙམ་ལ་ཡིན་པ་དང་། ཆུ་ཚོད་རེ་ལ་སྐར་མདའ་20ཙམ་ཤར་ཕྱོགས་སུ་རྒྱུ་བ་མཐོང་ཐུབ། "དུས་མཚམས་འདིར་སྐར་ཞོགས་ཀྱི་འགྱེད་འཕྲོའི་ས་ཚིགས་ད་དུང་ཤར་མེད། གཞན་ཡང་། ཚེས་21ཉིན་ནི་ལུགས་རྙིང་ལོ་ཐོའི་ཟླ་དགུ་པའི་ཚེས་བཅུ་དྲུག་ཉིན་ཡིན་པས། ཟླ་བས་ལྟ་ཞིབ་ཚད་ལེན་ལ་ཤུགས་རྐྱེན་ཐེབས་སྲིད། ཕྱོགས་བསྡུས་བསམ་གཞིག་བྱས་ན། ད་ལོའི་རྔོན་པའི་སྐར་ཚོམ་སྐར་ཞོགས་ལྟ་ཞིབ་ཚད་ལེན་གྱི་ཆ་རྐྱེན་དེ་ཙམ་ཡག་པོ་མེད། ལྟ་ཞིབ་ཚད་ལེན་གྱི་ཆ་རྐྱེན་ཧ་ཅང་ལེགས་པའི་རི་ཁུལ་ཡིན་ནའང་ཆུ་ཚོད་རེར་སྐར་མ་10ཙམ་མཐོང་ཐུབ་ན་ཡག་ཤོས་རེད་"ཅེས་ཐེན་ཅིན་གྲོང་ཁྱེར་གནམ་རིག་སློབ་ཚོགས་ཀྱི་ལས་འཛིན་དང་གནམ་རིག་ཚན་རིག་ཁྱབ་གདལ་གྱི་རིགས་གཅིག་མཁས་ཅན་ཞུའུ་ལི་ཕུན་གྱིས་བཤད།