མི་དམངས་དྲ་བའི་འཕྲིན། དབྱར་དུས་ཀྱི་ཡར་འབྲོག་གཡུ་མཚོའི་འགྲམ་དུ་སྔོ་སིང་སིང་གི་ནས་དང་སེར་ཆིལ་ཆིལ་གྱི་པད་ཁའི་མེ་ཏོག་དེ་བས་མཚར་སྡུག་ལྡན་ཞིང་། ས་བབ་མཐོ་ཚད་སྨི་4500ཡོད་པའི་རྩྭ་ཐང་ཐོག་ལྷོ་ཁ་གྲོང་ཁྱེར་སྣ་དཀར་རྩེ་རྫོང་སྣ་དཀར་རྩེ་གྲོང་རྡལ་འདབ་ལུང་གྲོང་ལྷན་དུ་འོང་སྐོར་དུས་ཆེན་གྱི་རྟ་རྒྱུག་འགྲན་བསྡུར་བྱེད་བཞིན་ལོ་ལེགས་དུས་ཚིགས་ཀྱི་བསུ་བཞིན་མཆིས། ལོ་48ལ་སླེབས་པའི་ཕུར་བུ་མཚམས་གཅོད་ཀྱིས"ཁྲུང་གཞས"བཏང་ནས་ཆང་ཕོར་བཏེགས་ཏེ་རྟ་རྩལ་རུ་ཁག་ལ་ཞིམ་མངར་མཆོད་ཆང་འགྱོག་བཞིན་འདུགལོ་ཕྱེད་ཀྱི་གོང་དུ་ཁོ་མོའི་བསམ་ཡུལ་ལས་འདས་པར་རང་གིས་བཏང་བའི"ཁྲུང་གཞས"ལ་དགའ་བསུ་དེ་ལྟར་ཐོབ་ཀྱི་རེད་བསམ་བསམ་མེད། འདབ་ལུང་གྲོང་ལྷན་དེ་ཞིང་ཆེན་ལམ་307གྱི་འགྲམ་དུ་གནས་ཡོད་པ་དང་ཡངས་ཤིང་རྒྱ་ཆེ་བའི་རྨོ་ཞིང་དང་རྩྭ་ཐང་ཡོད་པ་མ་ཟད། ཡུལ་སྐོར་གྱི་ཐོན་ཁུངས་ཀྱང་ཧ་ཅང་ཕུན་སུམ་ཚོགས་པོ་ཡོད་ཀྱང་། ཐོན་ལས་འདེགས་སྐྱོར་གྱི་ནུས་པ་ཐོན་མི་ཐུབ་པར་བརྟེན་མང་ཚོགས་རྣམས་དབུལ་པོའི་རྣམ་པ་ལས་སྒྲོལ་མི་ཐུབ་པར་གྱུར། དེ་སྔ་ཕུར་བུ་མཚམས་གཅོད་ཀྱི་ནང་མི་བཞི་པོས་ཞིང་ཁ་འདེབས་པ་དང་ཕྱུར་བ་བཙོངས་ནས་ལྟོ་རྩ་འཕྱིད་པར་བྱས། ལོ་གསར་གྱི་གོང་དུ་ཁང་པར་བཟོ་བཅོས་རྒྱག་དགོས་སྙམ་ཡང་། དངུལ་མེད་པར་བརྟེན་རང་སོར་མི་འཇོག་ཀ་མེད་བྱུང་། 2018ལོའི་ཟླ་བ་དང་པོར་བོད་རང་སྐྱོང་ལྗོངས་ཏང་ཨུད་འཐབ་ཕྱོགས་གཅིག་གྱུར་པུའི་གྲོང་སྡོད་ལས་དོན་རུ་ཁག་འདབ་ལུང་གྲོང་ལྷན་དུ་སླེབས་ཤིང་། གྲོང་སྡོད་ལས་དོན་རུ་ཁག་གི་རུ་དཔོན་འཐབ་ཕྱོགས་གཅིག་གྱུར་པུའི་གཞུང་དོན་ཁང་གི་ཀྲུའུ་རེན་སྐལ་བཟང་ཟླ་བས་ལས་དོན་རུ་ཁག་གི་སྣེ་འཁྲིད་དེ་གྲོང་ཚོའི་གནས་ཚུལ་བརྟག་དཔྱད་ཞིབ་འཇུག་བྱས་རྗེས། སྣོད་བཅུད་འབྲི་གཡག་གསོ་ཚགས་ཐོན་ལས་དང་སྣོད་བཅུད་སྡོད་མལ་ཤིང་འཛུགས་འདུ་འགོད་འཕེལ་རྒྱས་གཏོང་རྒྱུའི་སེམས་ཐག་བཅད་པ་དང་འབྲེལ་གཞི་རིམ་གྱི་རིག་རྩལ་བྱེད་སྒོ་སྤེལ་ནས་འདབ་ལུང་གྲོང་ཚོར་འཕེལ་རྒྱས་ཀྱི་ཐབས་ཇུས་གསར་པ་བཏིང་བ་རེད། བོད་ལྗོངས་ཀྱི་ལོ་གསར་གྱི་སྔ་ནུབ་ཏུ་འདབ་ལུང་གྲོང་ལྷན་གྱིས་སྣོད་བཅུད་འབྲོག་རའི་དུད་ཚང་དབུལ་པོ་མ་འཇོག་ནང་ཞུགས་པའི་མཛད་སྒོ་འཚོགས་པ་དང་ཡིག་ཚགས་དང་གཱ་བཟོས་པའི་དུད་ཚང་དབུལ་པོ་78དང་མཐའ་རྒྱུད་ཀྱི་དུད་ཚང་དབུལ་པོ་15ཡི་རྐང་དངུལ་དེ་གྲོང་སྡོད་ལས་དོན་རུ་ཁག་གིས་བརྩོན་ལེན་བྱས་པའི་དགེ་སྒྲུབ་མ་དངུལ་ནས་བཏང་བ་རེད། སྲིད་གཞུང་གི་དབུལ་སྐྱོར་རྣམ་གྲངས་ནས་ད་དུང་འབྲོག་རར་སྒོར་ཁྲི་200ལྷག་ཙམ་བཏང་། མཛད་སྒོའི་ཐོག་ཕུར་བུ་མཚམས་གཅོད་ཀྱིས་ནང་མི་ཚང་མའི་ཚབ་བྱས་ཏེ་མིང་རྟགས་བཀོད་རྗེས"ངའི་བཟའ་ཟླར་འབྲོག་ར་ནས་ལས་ཀ་ཞིག་རག་ན་སྙམ་གྱི་འདུག"ཅེས་བཤད་བྱུང་། ད་ཆ་ཁོ་མོའི་བསམ་འདུན་དེ་གྲུབ་ཅིང་། འབྲོག་རས་འབྲི་གཡག་142ཉོས་པ་དང་བེའུ་47སྐྱེས་པ་མ་ཟད། མང་ཚོགས་17ལ་ལས་ཀ་རག་པའི་ནང་ཕུར་བུ་མཚམས་གཅོད་ཀྱི་བཟའ་ཟླ་ཡོད་པ་རེད། ཕུར་བུ་མཚམས་གཅོད་ཀྱིས"ཉིན་གཅིག་ལ་བལ་བྲེགས་ན་སྒོར་190སྤྲོད་ཀྱི་འདུགལྟ་ཉིན་50འགྲོ་གྲབས་འདུགལོ་མཇུག་ཏུ་ཐོབ་ཆ་སྤྲོད་ཀྱི་འདུག་པས་གྲོང་ཁྱེར་ནང་ལས་མི་བྱེད་པས་ལས་བློ་བདེ་བ་འདུག"ཅེས་བཤད་བྱུང་། གཞན་ཡང་ཕུར་བུ་མཚམས་གཅོད་ཀྱི་བུ་མོ་ནི་གྲོང་ཚོའི་སྣོད་བཅུད་ནགས་ཚལ་གྱི་ནགས་སྲུང་བ་ཞིག་ཡིན་པ་དང་ཤིང་རྐང་གཅིག་གསོན་ན་གླ་ཆ་ཕུད་བྱ་དགའ་སྒོར་20སྤྲོད་ཀྱི་ཡོད། "དངུལ་མི་རག་ནའང་ཕ་ཡུལ་སྔོ་སིང་སིང་དུ་གྱུར་ན་སེམས་སྐྱིད་པོ་ཡོང་བ་འདུག"ཅེས་ཕུར་བུ་མཚམས་གཅོད་ཀྱིས་བགད་མོ་དགོད་བཞིན་དུ་བཤད་བྱུང་། དངུལ་ཁུག་ལྗིད་ཏིག་ཏིག་ཆགས་པ་དང་བསམ་པའི་ཤེས་དཔལ་ཡང་ཕུན་སུམ་ཇེ་ཚོགས་སུ་ཕྱིན་ཞིང་། གྲོང་སྡོད་ལས་དོན་རུ་ཁག་གིས་ཁེ་ལས་ཀྱི་རོགས་སྐྱོར་མ་དངུལ་སྒོར་ཁྲི་3བརྩོན་ལེན་བྱས་ཏེ"ཁྲུང་གཞས"ཀྱི་གསོ་སྦྱོང་གྲོན་དངུལ་དུ་བྱས། དེ་གོང་འདབ་ལུང་གྲོར་ཚོར"ཁྲུང་གཞས"གཏོང་མཁན་ཕུར་བུ་མཚམས་གཅོད་དང་ལོ་70ལ་སླེབས་པའི་རྒན་རྒོན་ཁ་ཤས་ལས་མེད། ད་ཆ་མི་20མང་དུ་ཕྱིན་པ་དང་དུས་ཆེན་དང་རྟེན་འབྲེལ་སྐབས་སུ་ཁོང་ཚོ་འབོད་མཁན་མང་བར་བརྟེན་ཕུར་བུ་མཚམས་གཅོད་ལ་སྤོབས་སེམས་ཤིག་སྐྱེས་པ་མ་ཟད། འཚོ་བའང་དོན་སྙིང་ལྡན་པ་ཞིག་ཏུ་གྱུར། སྐལ་བཟང་ཟླ་བས་"མང་ཚོགས་ཀྱི་རེ་སྒུག་དང་བསམ་འདུན་ནི་ང་ཚོའི་ལས་ཀའི་དམིགས་ཚད་རེད། ང་ཚོས་གཞི་རིམ་རྩ་འཛུགས་སྟོབས་ཆེར་གཏོང་བ་དང་། དབུལ་སྐྱོར་ཐོན་ལས་སྟོབས་ཆེར་གཏོང་བ། སྣོད་བཅུད་ཁོར་ཡུག་སྔོ་ལྗང་ལྡན་པ། བསམ་པའི་ཉམས་འགྱུར་བཀྲག་མདངས་འཚེར་བ་བཅས་བྱས་ཏེ་འདབ་ལུང་གྲོང་ཚོ་དེ་ས་མཐོའི་མཛེས་སྡུག་ལྡན་པའི་གྲོང་ཚོར་བསྐྲུན་རྒྱུ་ཡིན"ཞེས་བཤད་བྱུང་། ཡུན་རིང་མ་སོང་གོང་ཁང་པ་གསར་རྒྱག་དང་ཁྱིམ་ཆས་གསར་པ་ཉོས་ནས་ཁོ་མོས་ཡུན་རིང་རེ་སྒུག་བྱེད་པའི་བསམ་འདུན་ཡོངས་སུ་གྲུབ། ལོ་ལེགས་སྙེ་མའི་རྦ་རླབས་དག་མིག་ལམ་དུ་འཕྱུར་སྐབས་ཁོ་མོའི་ངོ་གདོང་ནས་དགའ་བའི་འཛུམ་མདངས་འཕྱུར་བཞིན"འདི་ལོ་ལོ་ལེགས་ཡོང་རྒྱུ་ཉག་ཅིག་རེད"བཤད་བྱུང་།
ཕ་ན་མས་སང་ལོ་ནས་བཟུང་དཔྱིད་གསར་དུས་ཆེན་དེ་རྒྱལ་ཡོངས་རང་བཞིན་གྱི་དུས་ཆེན་ལ་གཏན་འཁེལ་བྱ་རྒྱུ་རེད། ཚེས་12ཉིན་ཕ་ན་མའི་སྲིད་གཞུང་གིས་2022ལོ་ནས་བཟུང་ཀྲུང་གོའི་ལུགས་རྙིང་ལོའི་ལོ་གསར་དེ་ཕ་ན་མའི་རྒྱལ་ཡོངས་རང་བཞིན་གྱི་དུས་ཆེན་ཞིག་ཏུ་གཏན་འཁེལ་བྱས་པ་དང་འབྲེལ་དཔྱིད་གསར་དུས་ཆེན་གྱི་རྟེན་འབྲེལ་བྱེད་སྒོ་ཕ་ན་མའི་རྒྱལ་སྤྱིའི་ཡུལ་སྐོར་འོས་སྦྱོར་འཆར་གཞི་དང་མཉམ་འདྲེས་བྱ་རྒྱུ་ཡིན་ཞེས་ཁྱབ་བསྒྲགས་བྱས་པ་རེད། ཕ་ན་མའི་རྒྱལ་ཁབ་ཡུལ་སྐོར་ཅུས་ཀྱི་ཅུས་ཀྲང་དབྱི་ཝན·ཨའེ་སི་ཅིར་ཏེ་སེན་གྱིས་གསར་དུ་སྤྱོད་འགོ་ཚུགས་པའི་ཕ་ན་མའི་འགྲེམས་ཚོགས་ལྟེ་གནས་སུ་འཚོགས་པའི་གསར་འགོད་པའི་ཚོགས་འདུའི་ཐོག་བཤད་དོན། གཏན་འབེབས་འདིའི་ཐོག་ནས་ཕ་ན་མའི་ཕྱི་ཁོངས་ཀྲུང་གོ་བའི་སྡེ་ཁུལ་གྱིས་ཕ་ན་མར་འཛིན་པའི་ཐོབ་ཐང་ངོས་འཛིན་གཅིག་མཐུན་དང་། རིགས་རྒྱུད་སྣ་མང་རང་བཞིན། སྣ་མང་རིག་གནས་བཅས་ཀྱི་ཐད་ལེགས་སྐྱེས་ཕུལ་བ་དང་དུས་མཚུངས་ཕ་ན་མའི་དཔལ་འབྱོར་འཕར་རྒྱུར་སྐུལ་ཁྲིད་ཀྱང་བྱ་རྒྱུ་མཚོན་ཡོད་ཅེས་བཤད་པ་རེད། མིག་སྔར་ཕ་ན་མ་ཕྱོགས་ཀྱིས་ཕ་ན་མ་དུ་བཅའ་སྡོད་ཀྲུང་གོའི་གཞུང་ཚབ་ཆེན་མོ་ཁང་དང་ལ་ཏིང་མེ་གླིང་གི་རྒྱལ་ཁབ་གཞན་དག་གི་ཕྱི་ཁོངས་ཀྲུང་གོ་བའི་ཚོགས་པ་དང་2022ལོའི་དཔྱིད་གསར་དུས་ཆེན་གྱི་རྟེན་འབྲེལ་བྱེད་སྒོ་ཁྱབ་གདལ་གཏོང་སྟངས་ཐད་གྲོས་མོལ་བྱེད་བཞིན་ཡོད། སྔོན་དཔག་བྱས་ན་རྟེན་འབྲེལ་བྱེད་སྒོ་ལས་ཨ་སྒོར་དུང་ཕྱུར་གཅིག་ལས་བརྒལ་བའི་དཔལ་འབྱོར་ཐོན་སྐྱེད་བྱས་ཚད་འཁྱེར་ཡོང་རྒྱུ་རེད། ཕ་ན་མར་བཅའ་སྡོད་ཀྲུང་གོའི་གཞུང་ཚབ་ཆེན་མོ་བ་ཝུའེ་ཆང་གིས་གསར་འགོད་པའི་ཚོགས་འདུའི་ཐོག་བཤད་དོན། དཔྱིད་གསར་དུས་ཆེན་ནི་ཀྲུང་གོ་བའི་ཆེས་སྲོལ་རྒྱུན་གྱི་དུས་ཆེན་ཞིག་ཡིན་པ་དང་ཀྲུང་གོའི་མངའ་ཁོངས་ཕྱི་རོལ་དུ་རྟེན་འབྲེལ་ཞུ་བའི་བྱེད་སྒོའང་ཉིན་བཞིན་མང་དུ་འགྲོ་གི་ཡོད། ཀྲུང་གོ་བ་ཕ་ན་མ་དུ་བཅའ་སྡོད་ལོ་རྒྱུས་ཡུན་རིང་ཡིན་པ་མ་ཟད། ཧ་ཅང་རྒྱ་ཆེ་བའི་ཕྱི་ཁོངས་ཀྲུང་གོ་བའི་སྡེ་ཁུལ་ཞིག་ཆགས་ཡོད། ཕ་ན་མའི་རིག་གནས་པུའི་པུའུ་ཀྲང་ཁ་ལུའོ་སི·ཨ་ཅི་ལའར་གྱིས་ངོ་སྤྲོད་བྱས་དོན། ཕྱི་ཁོངས་ཀྲུང་གོ་བ་ཕ་ན་མ་དུ་འབྱོར་བའི་དུས་ཚོད་དེ་དུས་རབས་19པའི་དུས་དཀྱིལ་བར་ཁུངས་འདེད་ཆོག་གི་ཡོད། མིག་སྔར་ཀྲུང་གོ་བ་ཁྲི་20ལྷག་ཙམ་ཕ་ན་མར་གནས་སྡོད་བྱས་ཡོད། ཕྱི་ཁོངས་ཀྲུང་གོ་བ་གནས་པ་དེས་ཕ་ན་མའི་མི་རིགས་རིག་གནས་ལ་ཤུགས་རྐྱེན་ཆེན་པོ་ཐེབས་ཡོད། དཔྱིད་གསར་དུས་ཆེན་དེ་ཕ་ན་མའི་རྒྱལ་ཡོངས་རང་བཞིན་གྱི་དུས་ཆེན་ཞིག་ཏུ་གཏན་འཁེལ་བྱེད་པའི་དམིགས་ཡུལ་ནི་ཕ་ན་མ་དེ་ལ་ཏིང་མེ་གླིང་གི་ཕྱི་ཁོངས་ཀྲུང་གོ་བའི་ཁྱིམ་ཚང་ཡོངས་ཀྱི་འདུ་འཛོམས་བྱ་ཡུལ་ཞིག་ཏུ་འགྱུར་བ་བྱས་ནས་ཁོང་ཚོས་ཀྲུང་གོར་ཡོད་པ་བཞིན་ལོ་གསར་གཏོང་ཐུབ་པ་བྱ་རྒྱུ་དེ་རེད།
མི་དམངས་དྲ་བའི་འཕྲིན། ཟླ་བདུན་པར་བོད་ལྗོངས་ས་གནས་སོ་སོའི་ཞིང་འབྲོག་མང་ཚོགས་ཀྱིས་ལོ་གཅིག་ཐེངས་གཅིག་གི་འོང་སྐོར་དུས་ཆེན་གཏོང་གི་ཡོད་ཅིང་། མང་ཚོགས་ཚོས་ལུས་ལ་གཟབ་ཆས་སྤྲས་ཏེ་རྟ་རྒྱུག་འགྲན་བསྡུར་དང་། རྟ་རྩལ་འཁྲབ་སྟོན་སོགས་ཀྱི་ལུས་རྩལ་བྱེད་སྒོ་སྣ་ཚོགས་སྤེལ་ཏེ་འབྲུ་ལྔ་ལོ་ལེགས་འབྱུང་བར་སྨོན་ལམ་འདེབས་ཀྱི་ཡོད་པ་རེད། 
རྟ་པས་འོང་སྐོར་དུས་ཆེན་དང་བསྟུན་ནས་རྟ་རྩལ་ངོམས་བཞིན་པ། ཉེ་དུས། བོད་ལྗོངས་ལྷོ་ཁ་ས་ཁུལ་གོང་དཀར་རྫོང་ལྕེ་བདེ་ཞོལ་གྲོང་རྡལ་གྱི་མང་ཚོགས་ཚོས་གཟབ་འཆོར་ལེགས་པར་སྤྲས་ནས། ལོ་གཅིག་དུས་གཅིག་གི་འོང་སྐོར་དུས་ཆེན་དགའ་གཏོང་བྱས་པ་དང་ལོ་ལེགས་ཡོང་བའི་སྨོན་ལམ་བཏབ་ཡོད་པ་རེད།། རྟ་ཐོག་ནས་མདའ་རྩལ་ལ་རོལ་བཞིན་པ། 
ལོ་མ་དམར་པོའི་སིལ་སྡོང་ཁྲི་ཕྲག་གིས། རྒྱལ་མོ་རྔུལ་ཆུའི་རི་ཀླུང་ཀུན་ཏུ་བརྒྱན། ཟླ་11ཚེས་12ཉིན། 2019ལོའི་སི་ཁྲོན་ལོ་མ་དམར་པོ་སྣོད་བཅུད་ཡུལ་སྐོར་དུས་ཆེན་དང་ཆུ་ཆེན་གྱི་གནའ་བོའི་ཆང་བཱ་ལིའི་སྡོང་བོའི་ལོ་མ་དམར་པོའི་དུས་ཆེན་ནི་ཆུ་ཆེན་རྫོང་གསལ་ཤང་གི་མཛེས་ལྗོངས་ཁུལ་དུ་འགོ་ཚུགས་པ་རེད། འགོ་ཚུགས་མཛད་སྒོའི་རིག་རྩལ་འཁྲབ་སྟོན་དེ"ཚོན་མདངས་རྣམ་པར་བཀྲ་བའི་ཆུ་ཆེན"དང་། "གླུ་གར་གྱི་རྒྱ་མཚོ""མི་རིགས་མཐུན་སྒྲིལ་ཆེན་མོ"བཅས་ལེའུ་གསུམ་ལ་ཕྱེ་ཡོད། གདོད་མའི་རྣམ་པའི་གླུ་གར་འཁྲབ་སྟོན་དང་དམངས་སྲོལ་འགྲེམས་འཁྲབ་རེ་རེ་ནི་ལྟད་མོ་ཆེ་བས། ཡུལ་དངོས་ཀྱི་ཡུལ་སྐོར་བ་དང་སྐུ་མགྲོན་གྱི་དགའ་བསུ་ཐོབ་ཡོད། གཞན་ཡང་བྱེད་སྒོ་སྤེལ་ཡུལ་གྱི་པར་རིས་བརྩམས་ཆོས་འགྲེམས་སྟོན་དང་རྫོང་ཡོངས་ཀྱི་ཞིང་ལས་དང་ཞོར་ལས་ཀྱི་ཁྱད་ལྡན་ཐོན་རྫས་འགྲེམས་སྟོན་དེའང་ཕྱོགས་ཁག་གི་ཡུལ་སྐོར་བ་དང་སྐུ་མགྲོན་ཚོས་དོ་ཁུར་བྱེད་པའི་གནས་སུ་གྱུར་ཡོད། ཉེ་བའི་ལོ་ཤས་རིང་། ཆུ་ཆེན་རྫོང་གིས"མེ་ཏོག་གཅིག་དང་ལོ་མ་གཅིག"གི་ཕན་འབྲས་མངོན་གསལ་དོད་པོ་ཐོན་ནས"ཞིང་ལས་དང་ཡུལ་སྐོར་མཉམ་འདྲེས་དང་། བཟོ་ལས་དང་ཡུལ་སྐོར་མཉམ་འགུལ། རིག་གནས་དང་ཡུལ་སྐོར་མཉམ་སྐུལ། ནགས་ལས་དང་ཡུལ་སྐོར་མཉམ་སྐྱོད"བཅས་ཀྱི་བསམ་ཕྱོགས་གཞིར་བཟུང་ནས། "ཁྱམས་གཉིས་ལྟེ་གསུམ་ཁུལ་བཞི"ཡི་ས་ཁོངས་ཧྲིལ་པོའི་ཡུལ་སྐོར་གྱི་རྣམ་པ་གསར་པ་ཧུར་ཐག་ངང་བཏོད་པས་ཆང་བཱ་ལིའི་མེ་ཏོག་གི་དུས་ཆེན་དང་ལོ་མ་དམར་པོའི་དུས་ཆེན་དེ་རིམ་གྱིས་རྒྱལ་ཡོངས་སུ་སྐད་གྲགས་ཆོད་པའི་ཡུལ་སྐོར་དུས་ཆེན་དུ་གྱུར་ཡོད། ཆུ་ཆེན་ཡུལ་སྐོར་གྱི་སྐད་གྲགས་དང་མཚན་སྙན་མངོན་གསལ་དོད་པོས་ཆེ་རུ་ཕྱིན་པ་དང་། སྤུས་རྟགས་ཀྱི་ཤུགས་རྐྱེན་ཐེབས་ཤུགས་དང་ཡིད་འགུག་ཐེབས་ཤུགས་མངོན་གསལ་དོད་པོས་ཆེ་རུ་ཕྱིན་པས། ཆུ་ཆེན་གྱི་ཡུལ་སྐོར་དཔལ་འབྱོར་ལ་གསོན་ཤུགས་གསར་པ་རྒྱུན་ཆད་མེད་པར་འཕེལ་བཞིན་ཡོད་དོ༎
ཉེ་དུས། ལྷ་ས་གྲོང་ཁྱེར་མལ་གྲོ་གུང་དཀར་རྫོང་ཐང་སྐྱ་ཤང་རྩེ་ཉི་སྨད་གྲོང་ཚོའི་ཕོ་མོ་རྒན་གཞོན་ཚང་མ་མཉམ་འཛོམས་བྱས་ནས་ལུས་ལ་གཟབ་མཆོར་ལེགས་པར་སྤྲས་ཏེ་འོང་སྐོར་དགའ་གཏོང་བྱས་ཡོད། ཚང་མས་ཞིང་ཁར་སྐོར་བ་རྒྱབ་ནས་ལོ་ལེགས་ཡོང་བའི་སྨོན་ལམ་འདེབས་པ་དང་། གླིང་ཁ་གཏོང་བ་དང་སྐོར་བྲོ་འཁྲབ་པ་སོགས་ཀྱི་རྣམ་པའི་ཐོག་ནས་དུས་རྒྱུན་དུ་ཁ་ཁུ་སིམ་པའི་གྲོང་ཚོ་དེ་འཁྲུག་ཆ་དོད་དུ་བཏང་ཡོད།།
●ཟློས་གར་གྱི་ནང་དོན་ཚང་མ་ཧ་ཅང་ཡག་པོ་ཡོད་པ། ●རྒྱ་ཆེའི་ལྟད་མོ་བ་ཚོ་དང་གདོང་ཐུག་གིས་ཕན་ཚུན་སྤེལ་རེས་བྱས་པ། ●སྣ་མང་ཅན་གྱི་སྤ་སེ་ཉོ་ཐབས་ལས་ལྟད་མོ་བར་སྟབས་བདེ་བསྐྲུན་པ། ●སྔར་ལས་ལྷག་པའི་སྒོ་ནས་མང་ཚོགས་ཚོས་རིག་གནས་འཕེལ་རྒྱས་ཀྱི་གྲུབ་འབྲས་མཉམ་སྤྱོད་ཐུབ་རྒྱུར་སྐུལ་འདེད་བཏང་བ། "ལོ་གསུམ་ལ་ཐེངས་རེ་གཉེར་བའི་ཀྲུང་གོའི་སྒྱུ་རྩལ་དུས་ཆེན་གྱིས་དུས་སྐབས་ཤིག་རིང་ཀྲུང་གོའི་གར་སྟེགས་སྒྱུ་རྩལ་གྱི་གྲུབ་འབྲས་ཆེ་ཤོས་ཀྱི་ཚབ་བྱེད་པ་དང་། ད་ཆ་སྒོར་100ཡང་གཏོང་མི་དགོས་པར་ཟློས་གར་ཁང་དུ་སྒྱུ་རྩལ་གྱི་སྟོན་མོ་ཉམས་རོལ་ཐུབ་ཀྱི་ཡོད་པས་ང་ཚོ་མི་སེར་གྱི་ངོས་ནས་བརྗོད་ན་བདེ་སྐྱིད་ཧ་ཅང་ཆེན་པོ་ཚོར་ཐུབ་ཀྱི་འདུག"ཅེས་ཧྲང་ཧའེ་ཡི་གྲོང་མི་ལི་ཝུའེ་ཡིས་མི་རིགས་ཀྱི་གླུ་གར"དཔའ་བོ"དང་། ཟློས་གར"ནམ་ཡང་ནུབ་ཐབས་མེད་པའི་གློག་རླབས"རྔ་རྡུང་ཟློས་གར"ཧོ་ཤིས་གྲོང་ཚོའི་གཏམ་རྒྱུད"སོགས་ཉིན་ཤས་བསྟུད་མར་བལྟས་རྗེས་སེམས་འགུལ་ཚད་མེད་ཐེབས་བཞིན་དུ་བཤད། ཁོང་གིས་གཏམ་རྒྱུད་ཀྱི་ནང་དོན་དང་། སྒྱུ་རྩལ་གྱི་སྟངས་སྟབས་གར་སྟེགས་ཀྱི་གློག་འོད་བཅས་ཚང་མ་ཧ་ཅང་སྤུས་ལེགས་བཟོས་འདུག་པས"ཝུན་ཧྭ་བྱ་དགའ་ཆེན་པོར"འགྲན་རྩོད་བྱེད་པའི་ཆུ་ཚད་མཐོ་བའི་ཟློས་གར་ཞིག་ཡིན་རིན་ཆོག་འདུག་ཅེས་བཤད། "ཟློས་གར་དང་། གཏམ་བརྗོད་ཟློས་གར། བྱིས་པའི་ཟློས་གར། གཞས་མ་གཏམ་གྱི་ཟློས་གར་བཅས་རྒྱལ་ཡོངས་ཀྱི་ས་གནས་ཁག་གིས་སྣ་མང་ཕུན་སུམ་ཚོགས་པའི་སྒྱུ་རྩལ་དེ་དག་ད་ཆ་ཧྲང་ཧའེ་ཁོ་ན་ནས་ཆ་ཚང་ལྟ་ཐུབ་པ་དང་ལྟད་མོ་ཧ་ཅང་ཆེན་པོ་འདུག་པས་བསྔགས་བརྗོད་མི་བྱེད་ཀ་མེད་རེད"ཅེས་ལིའུ་ཐའོ་ཡིས་བཤད། ལྟད་མོ་བ་ལིའུ་ཐའོ་ནི་སྒྱུ་རྩལ་ཆེད་ལས་ཀྱི་སློབ་གྲྭ་ཆེ་མོ་བ་ཞིག་ཡིན་ཞིང་། སྒྱུ་རྩལ་དུས་ཆེན་གྱི་ལྟད་མོ་ཤིན་ཏུ་ཆེ་བའི་ཟློས་གར་ཁག་ལས་ཁོང་ལ་ཕན་པ་ཆེན་པོ་ཐོབ་ཡོད། ཁོང་གིས་དེ་བས་དགའ་ཚོར་བྱེད་དགོས་པ་ཞིག་ནི་སྒྱུ་རྩལ་དུས་ཆེན་གྱི་འཁྲབ་སྟོན་ཚོགས་པ་དང་ཝུན་ཧྭ་འཁྲབ་སྟོན་གྱི་བྱ་དགའ་ཐོབ་མཁན་སྒྱུ་རྩལ་པ་ཁག་གཅིག་དང་། དེ་བཞིན་སྐར་ཚོགས་བྱ་དགའི་ནང་ཞུགས་མཁན་ཚོགས་པ་བཅས་ཀྱིས་རང་འགུལ་ངང་སྤྱི་གླིང་དང་། སྤྱི་ཕན་གར་སྟེགས། ཐང་ཆེན་སོགས་སུ་བསྐྱོད་དེ་རྒྱ་ཆེའི་ལྟད་མོ་བ་ཚོ་དང་གདོང་ཐུག་གིས་ཕན་ཚུན་སྤེལ་རེས་བྱས་པ་དེ་རེད། "སྒྱུ་རྩལ་གྱི་སྤེལ་རེས་དེ་ལྟ་བུ་ཧ་ཅང་དཀའ་བ་ཞིག་ཡིན་ལ། ང་ཚོས་རེ་སྒུག་ཆེན་པོ་བྱེད་པ་ཞིག་ཀྱང་རེད"ཅེས་ལིའུ་ཐའོ་ཡིས་བཤད། མིག་སྔར། རིག་གནས་དང་ཡུལ་སྐོར་པུའུ་དང་ཧྲང་ཧའེ་གྲོང་ཁྱེར་མི་དམངས་སྲིད་གཞུང་གིས་ཐུན་མོང་ཐོག་གཙོ་གཉེར་བྱས་པའི་ཀྲུང་གོའི་སྒྱུ་རྩལ་དུས་ཆེན་སྐབས་བཅུ་གཉིས་པ（གཤམ་དུ"སྒྱུ་རྩལ་དུས་ཆེན་སྐབས་བཅུ་གཉིས་པ"ཞེས་བསྡུ་རྒྱུ）གཉེར་བཞིན་ཡོད། གོང་ཁེ་ལ་དམངས་ལ་ཕན་འདོགས་པའི་ཕུལ་བྱུང་གི་ཟློས་གར་འགྲེམས་འཁྲབ་དང་། རིན་པ་མི་དགོས་པའི་སྤྱི་ཕན་དམངས་ཕན་འཁྲབ་སྟོན་རབ་དང་རིམ་པ། འབྲེལ་ཡོད་ཀྱི་ལེ་ལག་ཚང་བའི་རིག་གནས་དང་ཡུལ་སྐོར་མཉམ་འདྲེས་ཐོན་རྫས་སོགས་ལས་གཙོ་གཉེར་ཕྱོགས་ཀྱིས་སྒྱུ་རྩལ་དུས་ཆེན་གྱིས་དམངས་ལ་ཕན་པ་བསྐྲུན་པ་དང་རྒྱ་ཆེ་རུ་གཏོང་བའི་ཐད་གསར་འབྱེད་ཤུགས་ཆེན་བྱས་ནས"སྒྱུ་རྩལ་གྱི་སྟོན་ཚོགས། མི་དམངས་ཀྱི་དུས་ཆེན"བཏོད་ཡོད་པ་རེད། མང་ཚོགས་དེ་བས་མང་བར་ཕན་པ་ཐོབ་ཆེད། སྒྱུ་རྩལ་དུས་ཆེན་སྐབས་བཅུ་གཉིས་པས་སྤྱི་ཕན་སྤ་སེའི་རིན་གོང་རྒྱུན་འཁྱོངས་བྱས་པ་དང་སྒྱུ་རྩལ་དུས་ཆེན་གྱི་འགྲེམས་འཁྲབ་ནང་ཞུགས་མཁན་ཕུལ་བྱུང་ཟློས་གར་ཁག་51གིས་ཧྲང་ཧའེ་གྲོང་ཁྱེར་ཡོངས་ཀྱི་ཟློས་གར་ཁང་19ལ་འཁྲབ་སྟོན་ཐེངས་102བྱས་པ་དང་། སྤ་སེ་ཁ་གྲངས་ཁྲི་10བཙོངས་པ་དང་། སྤ་སེའི་རིན་གོང་སྒོར་60ནས་380བར་མི་འདྲ་བ་ཡོད་པའི་ཁྲོད་རིན་གོང་འབྲིང་བ་དང་དམའ་བས་60%བརྒལ་ཡོད་པ་རེད། ལྟད་མོ་བས་སྤ་སེ་ཉོ་བདེ་པོ་ཡོང་ཆེད། སྒྱུ་རྩལ་དུས་ཆེན་སྐབས་བཅུ་གཉིས་པས་སྣ་མང་ཅན་གྱི་སྤ་སེ་ཉོ་ཐབས་བཟོས་པ་ལས་ལྟད་མོ་བས་ཟློས་གར་ཁང་ཁག་གི་སྐར་ཁུང་ནས་ཐད་ཀར་སྤ་སེ་ཉོ་ཐུབ་པ་མ་ཟད། ད་དུང"སྒྱུ་རྩལ་དུས་ཆེན་སྐབས་བཅུ་གཉིས་པའི"གཞུང་ཕྱོགས་དྲ་བ་དང་དེ་བཞིན་གཞུང་ཕྱོགས་ཀྱི་སྐད་འཕྲིན་སྤྱི་རྟགས་དང་ཟློས་གར་ཁང་ཁག་གི་གཞུང་ཕྱོགས་དྲ་བ་སོགས་ལས་སྟེགས་དྲ་ཐོག་ནས་སྤ་སེ་ཉོ་བ་དང་སྦྲགས། ཟློས་གར་ཁང་དུ་དམིགས་བསལ་བཙུགས་པའི་སྤ་སེ་སྤྲོད་སའི་འཕྲུལ་ཆས་ཐོག་ནས་སྤ་སེ་ལེན་ཆོག་གི་ཡོད། རྒྱ་ཆེའི་མང་ཚོགས་ཚོས་རིག་གནས་འཕེལ་རྒྱས་ཀྱི་གྲུབ་འབྲས་མཉམ་སྤྱོད་ཐུབ་རྒྱུར་སྔར་བས་སྐུལ་འདེད་གཏོང་ཆེད། སྒྲིག་འཛུགས་ཨུ་ཡོན་ལྷན་ཁང་གིས་ད་དུང་རིག་གནས་དམངས་ཕན་བྱེད་སྒོ་རབ་དང་རིམ་པ་སྤེལ་ནས་མི་སེར་དེ་བས་མང་བ་ཟློས་གར་ཁང་དང་། མཛེས་རྩལ་ཁང་། སྒྱུ་རྩལ་དུས་ཆེན་གཉེར་ཡུལ་བཅས་སུ་ད་དུང་ཡིད་དབང་བཀུག་པ་དཔེར་ན། སྒྱུ་རྩལ་དུས་ཆེན་སྐབས་བཅུ་གཉིས་པའི་འཁྲབ་སྟོན་ཚོགས་པ་དང་སྒྱུ་རྩལ་མཁས་ཅན་ཁག་གཅིག་སྒྲིག་འཛུགས་བྱས་ཏེ་གཞི་རིམ་དུ་སྤྱི་ཕན་རང་བཞིན་གྱི་འཁྲབ་སྟོན་ཐེངས་60བྱས་པ་དང་། མཛེས་རྩལ་པ་དང་། ཡིག་གཟུགས་མཁས་ཅན། པར་རྒྱག་མཁས་ཅན་བཅས་ཁག་གཅིག་སྒྲིག་འཛུགས་བྱས་ནས་གཞི་རིམ་དུ་སྐྱོད་པ། སྐར་ཚོགས་བྱ་དགའི་མཐའ་བསྡུར་དང་བྱ་དགའ་ཐོབ་པའི་འཁྲབ་ཚན་ཚང་མ་ནི་སྤྱི་ཕན་རང་བཞིན་གྱི་འཁྲབ་སྟོན་ཡིན་པ། འཁྲབ་རྩལ་དང་དེ་བཞིན་རིག་གནས་གསར་གཏོད་ཐོན་རྫས་དངོས་མང་སྟོན་ཚོགས་དང་། ཕུལ་བྱུང་གི་མཛེས་རྩལ། ཡིག་གཟུགས། པར་རྒྱག་སོགས་བརྩམས་ཆོས་རིན་མེད་ངང་མང་ཚོགས་ལ་འགྲེམས་སྟོན་བྱས་པ་རེད།
མི་དམངས་དྲ་བའི་འཕྲིན། འབྲུ་རིགས་སྨིན་ནས་བཙས་མ་རྔ་འགོ་འཛུགས་གྲབས་ཡོད་པའི་དུས་ལ་སླེབས་པས་ན། བོད་ལྗོངས་ཀྱི་ས་གནས་སོ་སོའི་གྲོང་གསེབ་ཀྱིས་རིམ་མཐུད་དུ་སྲོལ་རྒྱུན་གྱི་ཞིང་ལས་རིག་གནས་དུས་ཆེན་ཏེ་འོང་སྐོར་དུས་ཆེན་གཏོང་གི་རེད། ལོ་ལེགས་འབྱུང་བར་རེ་སྨོན་བྱེད་པའི་འོང་སྐོར་དུས་ཆེན་ནི་རྟ་རྒྱུགས་དང་གླུ་གར། ཚོང་དོན་སོགས་ཀྱི་བྱེད་སྒོ་ཕྱོགས་བསྡུས་སུ་སྤེ་བའི་དུས་ཆེན་ཞིག་ཡིན་པས། མང་ཚོགས་ཀྱི་བསམ་པའི་རིག་གནས་འཚོ་བ་ཕུན་སུམ་ཇེ་ཚོགས་སུ་བཏང་ཡོད། 
མི་དམངས་དྲ་བའི་འཕྲིན། 2015ལོའི་ཀྲུང་གོའི་བོད་ལྗོངས་ཀྱི་ཡར་ཀླུང་རིག་གནས་དུས་ཆེན་དེ་ཟླ་8ཚེས་15ཉིན་ནས་ཚེས་21ཉིན་བར་ལྷོ་ཁ་ས་ཁུལ་སྣེ་གདོང་རྫོང་རྩེད་ཐང་གྲོང་རྡལ་དུ་གཏོང་རྒྱུ་ཡིན་ཞིང་། དུས་ཆེན་གཏོང་སྐབས་ལྷོ་ཁ་ས་ཁུལ་གྱི་རིག་གནས་གསོལ་སྟོན་རྒྱ་ཆེན་བཤམས་ཏེ་གླུ་བྲོའི་གར་ཆུང་དང་། སྲོལ་རྒྱུན་སྒྱུ་རྩལ། འཕེལ་རྒྱས་གྲུབ་འབྲས་སོགས་སྐུ་ཉིད་ཀྱི་སྤྱན་ལམ་དུ་ཕུལ་རྒྱུ་རེད། གཞན་ལྷོ་ཁ་ས་ཁུལ་དུ་ཡར་ཀླུང་རིག་གནས་དུས་ཆེན་མ་གཏོགས་ཉེ་ཆར་ད་དུང་དུས་ཆེན་གང་དག་ཡོད་དམ་ཞེ་ན། གཤམ་གསལ་ལྟར་རོ།། གཅིགའོང་སྐོར་གཏོང་བའི་བྱེད་སྒོ། དུས་ཚོད། 2015ལོའི་ཟླ་8པ་ནས་9པའི་བར། ས་གནས། སྣེ་གདོང་རྫོང་དང་། གོང་དཀར་རྫོང་། གྲ་ནང་རྫོང་། འཕྱོངས་རྒྱས་རྫོང་། ཟངས་རི་རྫོང་བཅས་ཡར་ཀླུང་གཙང་པོའི་འགྲམ་རྒྱུད་ཀྱི་རྫོང་ཁགནང་དོན། "ནས་ཞིང་བསྲུང་ནས་ལོ་ལེགས་དུས་བསུ་བ"ཞེས་པ་བརྗོད་བྱ་གཙོ་བོར་བྱས་ནས་ཡུལ་སྐོར་བ་ཞུགས་ཡོད་པའི་འོང་སྐོར་གྱི་དམངས་སྲོལ་གོམས་འདྲིས་ལྟ་སྐོར་གྱི་བྱེད་སྒོ་ཁག་སྤེལ་རྒྱུ་ཡིན་པ། གཉེར་འགན་ཁུར་བའི་སྡེ་ཚན། ལྷོ་ཁ་ས་ཁུལ་གྱི་ཡུལ་སྐོར་ཅུས། མཉམ་འབྲེལ་སྡེ་ཁགརྫོང་སོ་སོའི་མི་དམངས་སྲིད་གཞུང་། གཉིས། ཡར་འབྲོག་གཡུ་མཚོར་བསྐོར་བའི་རྐང་འཁོར་མྱོང་རོལ་ཡུལ་སྐོར། དུས་ཚོད། 2015ལོའི་ཟླ་8ཚེས་18ཉིན་ནས་ཚེས་20ཉིན་བར། ས་གནས། ཡར་འབྲོག་གཡུ་མཚོའི་མཛེས་ལྗོངས་ཁུལ། ནང་དོན། སྣ་དཀར་རྩེ་རྫོང་གི་ཡར་འབྲོག་གཡུ་མཚོའི་འགྲམ་རྒྱུད་དུ་རྐང་འཁོར་མྱོང་རོལ་བྱེད་སྒོ་སྤེལ་ནས་སྔོ་ཞིང་དྭངས་པའི་མཚོ་མོ་དང་། མུ་མཐའ་མེད་པའི་རྩྭ་ཐང་། རྔམ་ཞིང་བརྗིད་པའི་གངས་རི་སོགས་ཀྱི་མཛེས་ལྗོངས་ལ་རོལ་མྱོང་བྱེད་པ། གཉེར་འགན་འཁུར་བའི་སྡེ་ཚན། ལྷོ་ཁ་ས་ཁུལ་གྱི་ཡུལ་སྐོར་ཅུས། མཉམ་འབྲེལ་སྡེ་ཁགསྣ་དཀར་རྩེ་རྫོང་མི་དམངས་སྲིད་གཞུང་དང་། ལྷོ་ཁའི་ཀྲུང་གོའི་རྒྱལ་སྤྱི་ཡུལ་སྐོར་ཁང་། གསུམ། ཚངས་དབྱངས་རྒྱ་མཚོའི་མགུར་གླུ་ཡུལ་སྐོར་རིག་གནས་དུས་ཆེན། དུས་ཚོད། 2015ལོའི་ཟླ་9པའི་ཟླ་སྟོད། ས་གནས། མཚོ་སྣ་རྫོང་གི་ལེགས་པོ་ལུང་ཁུགནང་དོན། རིག་རྩལ་འཁྲབ་སྟོན་དང་། ས་གནས་ཁྱད་ཐོན་དངོས་ཟོག་འགྲེམ་ཚོང་། རིག་གནས་ལུས་རྩལ་བྱེད་སྒོ། མངོན་མིན་རིག་གནས་ཤུལ་བཞག་འགྲེམས་འཁྲབ་སྟེ་མོན་པའི་ཨ་ཅེ་ལྷ་མོ་འཁྲབ་སྟོན་བཅས་སྤེལ་རྒྱུ་ཡིན་པ་མ་ཟད། ཚངས་དབྱངས་རྒྱ་མཚོའི་མགུར་གླུ་གསན་ནས་བརྩེ་དུང་ཟབ་མོའི་གཏམ་རྒྱུད་ཉམས་ལེན། མོན་པ་རིགས་ཀྱི་ཐུན་མིན་དམངས་སྲོལ་གོམས་འདྲིས་རོལ་མྱོང་བྱེད་པ། གཉེར་འགན་འཁུར་བའི་སྡེ་ཚན། མཚོ་སྣ་རྫོང་མི་དམངས་སྲིད་གཞུང་། བཞི། གྲི་གུའི་ཕྱུགས་རྫིའི་དུས་ཆེན། དུས་ཚོད། 2015ལོའི་ཟླ་8ཚེས་23ཉིན་ནས་ཚེས་28ཉིན་བར། ས་གནས། གྲི་གུ་མཚོ་འགྲམ། ནང་དོན། རིག་རྩལ་འཁྲབ་སྟོན་དང་། དངོས་ཟོག་རིག་གནས་སྤེལ་རེས། ཁྱད་ཐོན་དངོས་ཟོག་འགྲེམས་ཚོང་། མི་རིགས་ཀྱི་བཟོ་རྩལ་ཐོན་རྫས་དང་མངོན་མིན་རིག་གནས་ཤུལ་བཤག་འགྲེམས་སྟོན་སོགས་སྤེལ་རྒྱུ་ཡིན་ཞིང་། རྒྱ་ཆེའི་ཡུལ་སྐོར་བ་ཚོ་མཛེས་སྡུག་ལྡན་པའི་གྲི་གུ་མཚོར་གཟིགས་སྐོར་གནང་བར་ཁྲིད་དེ་གདོད་མའི་ཁོར་ཡུག་གི་མཛེས་པ་དང་འབྲོག་པའི་སྦྲ་གུར་ནང་གི་འཚོ་བར་རོལ་མྱོང་བྱ་རྒྱུ་ཡིན་པ། གཉེར་འགན་འཁུར་བའི་་སྡེ་ཚན། མཚོ་སྨད་རྫོང་མི་དམངས་སྲིད་གཞུང་། ལྔ། དྭགས་པོའི་སྟར་ཁ་དུས་ཆེན། དུས་ཚོད། 2015ལོའི་ཟླ་9པའི་ཟླ་དཀྱིལ། ས་གནས། རྒྱ་ཚ་རྫོང་མི་དམངས་སྲིད་གཞུང་། ནང་དོན། རིག་རྩལ་འཁྲབ་སྟོན་དང་། ས་གནས་ཁྱད་ཐོན་དངོས་ཟོག་འགྲེམས་ཚོང་། དངོས་ཟོག་རིག་གནས་སྤེལ་རེས་ཚོགས་འདུ་བཅས་སྤེལ་ནས་རྫོང་གི་ཕུན་སུམ་ཚོགས་པའི་རིག་གནས་གསལ་སྟོན་དང་། རྒྱ་ཚའི་ཁྱད་ཐོན་སྤུས་ལེགས་ཐོན་རྫས་མཚམས་སྦྱོར་བྱས་ཐོག་རྒྱ་ཚ་རྫོང་དེ་ནུས་པའི་འབྱུང་ཁུངས་འབེལ་པོའི་རྫོང་ཆེན་དང་། ཡུལ་སྐོར་རྫོང་ཆེན། དབྱར་རྩྭ་དགུན་འབུའི་རྫོང་ཆེན། ཤིང་ཏོག་སྐམ་པོའི་རྫོང་ཆེན་བཅས་མངོན་འགྱུར་བྱེད་པར་བརྩོན་པ། གཉེར་འགན་འཁུར་བའི་སྡེ་ཚན། རྒྱ་ཚ་རྫོང་མི་དམངས་སྲིད་གཞུང་། དྲུགགྲ་ནང་རྫོང་གི་སྣམ་བུ་རིག་གནས་དུས་ཆེན་སྐབས་དང་པོ། དུས་ཚོད། 2015ལོའི་ཟླ་9ཚེས་18ཉིན་ནས་ཚེས་20ཉིན་བར། ས་གནས། གྲ་ནང་རྫོང་མི་དམངས་སྲིད་གཞུང་། ནང་དོན། "ཡར་ཀླུང་གཙང་པོའི་འགྲམ་དུ་འཛོམས་ཏེ་ལོ་ངོ་སྟོང་གི་ལོ་རྒྱུས་ལྡན་པའི་རིག་གནས་ཀྱི་གནའ་དབྱངས་ལ་རོལ་བ"ཞེས་པ་བརྗོད་བྱ་གཙོ་བོར་བྱེད་པའི་གྲ་ནང་རྫོང་གི་སྒོར་གཞས་རིག་གནས་ཡུལ་སྐོར་སྒྱུ་རྩལ་དུས་ཆེན་སྐབས་དང་པོ་གཉེར་ཏེ་གྲ་ནང་རྫོང་ནི"སྒོར་གཞས་ཀྱི་ཕ་ས"དང"སྣམ་བུའི་ཕ་ས"ཡིན་པའི་ཐུན་མིན་རིག་གནས་ཀྱི་ཡིད་དབང་འཕྲོག་ཤུགས་དང་ཁྱད་ལྡན་ཡུལ་སྐོར་གསལ་པོར་མཚོན། ཐེངས་འདིའི་བྱེད་སྒོ་སྤེལ་བར་བརྟེན་ནས་གྲ་ནང་དེ་ཉིད་ལྷོ་ཁ་ས་ཁུལ་ཙམ་དུ་མ་ཟད་བོད་ལྗོངས་ཡོངས་ཀྱི"རིག་གནས་རྫོང་ཆེན"དང"ཡུལ་སྐོར་རྫོང་ཆེན"དུ་འཛུགས་སྐྲུན་སྔར་ལས་ལྷག་པར་བྱ་རྒྱུ་ཡིན་པ། གཉེར་འགན་འཁུར་བའི་སྡེ་ཚན། གྲ་ནང་རྫོང་མི་དམངས་སྲིད་གཞུང་།
ཤིན་ཧྭ་གསར་འགྱུར་ཁང་པེ་ཅིང་ནས་ཟླ་2ཚེས་1ཉིན་གློག་འཕྲིན་འབྱོར་གསལ། ཀྲུང་ཧྭ་མི་རིགས་ཀྱི་སྲོལ་རྒྱུན་དུས་ཆེན་ལུགས་རྙིང་ལོའི་དཔྱིད་གསར་དུས་ཆེན་འཆར་ལ་ཉེ་བའི་མཚམས་སུ་ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི་དང་། རྒྱལ་ཁབ་ཀྱི་ཀྲུའུ་ཞི། ཀྲུང་དབྱང་དམག་ཨུད་ཀྱི་ཀྲུའུ་ཞི་བཅས་ཡིན་པའི་ཞི་ཅིན་ཕིང་གིས་པེ་ཅིང་དུ་གཞི་རིམ་གྱི་ལས་བྱེད་པ་དང་མང་ཚོགས་ལ་གཟིགས་པ་དང་འཚམས་འདྲི་གནང་བ་དང་། པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་ཀྱི་གྲ་སྒྲིག་ལས་དོན་ལ་རྟོག་ཞིབ་གནང་བ་མ་ཟད། རྒྱལ་ཡོངས་མི་རིགས་ཁག་གི་མི་དམངས་ལ་དཔྱིད་གསར་དུས་ཆེན་གྱི་སྨོན་འདུན་བཟང་པོ་དང་། མི་རིགས་ཁག་གི་མི་དམངས་བདེ་སྐྱིད་ཁམས་བདེ་དང་རླབས་ཆེན་མེས་རྒྱལ་དར་རྒྱས་གོང་འཕེལ་ཡོང་བའི་སྨོན་འདུན་བཟང་པོ་ཞུས་པ་རེད། དགུན་དུས་ཀྱི་པེ་ཅིང་དུ་ནམ་མཁའ་སྔོ་ཞིང་ཉི་འོད་རབ་ཏུ་འཚེར། ཟླ་2ཚེས་1ཉིན་ཞི་ཅིན་ཕིང་གིས་ཀྲུང་གུང་ཀྲུང་དབྱང་ཆབ་སྲིད་ཅུས་ཀྱི་ཨུ་ཡོན་པེ་ཅིང་གྲོང་ཨུད་ཀྱི་ཧྲུའུ་ཅི་ཚའེ་ཆི་དང་ཧྲི་ཀྲང་ཁྲེན་ཅེ་ཉིང་གི་ཕེབས་རོགས་འོག་ལས་ཁུངས་དང་། སྡེ་ཁུལ། དགུན་དུས་སྦྱོང་བརྡར་ལྟེ་གནས་བཅས་སུ་རྟོག་ཞིབ་གནང་བར་ཕེབས་ནས་གཞི་རིམ་གྱི་ལས་བྱེད་པ་དང་མང་ཚོགས་ལ་ཏང་ཀྲུང་དབྱང་གི་ཐུགས་ཁུར་དང་འཚམས་འདྲི་མཚོན་པར་གནང་བ་རེད། སྔ་དྲོ་ཞི་ཅིན་ཕིང་དང་ཐོག་པེ་ཅིང་གྲོང་ཁྱེར་སྤྱི་བདེ་ཅུས་སུ་ཕེབས་ཏེ་མཉམ་གྲུབ་དམག་འཐབ་བཀོད་འདོམས་ལྟེ་གནས་དང་བཀོད་འདོམས་ཚོམས་ཆེན་དུ་ཕེབས་པ་རེད། བཀོད་འདོམས་ཚོམས་ཆེན་དུ་ཞི་ཅིན་ཕིང་གིས་བརྙན་ལམ་ཐོག་ནས་འཐབ་ས་དང་པོའི་ལས་སྒྲུབ་མི་དམངས་ཉེན་རྟོག་པ་དང་སྦྲེལ་མཐུད་གནང་སྟེ་ཁོང་ཚོར་ཟོལ་མེད་ཀྱི་འཚམས་འདྲི་དང་། བདེ་འཇགས་ལ་དོ་སྣང་དང་གཟུགས་པོར་བདག་གཅེས་བྱེད་དགོས་པའི་བཀའ་མངགས་གནང་བ་མ་ཟད། རྒྱལ་ཡོངས་ཀྱི་རྒྱ་ཆེའི་སྤྱི་བདེའི་ལས་བྱེད་ཉེན་རྟོག་པར་ལོ་གསར་གྱི་འཚམས་འདྲི་གནང་བ་རེད། ཞི་ཅིན་ཕིང་གིས་དུས་ཆེན་གཏོང་རིང་རྒྱལ་ཡོངས་དང་ལྷག་པར་དུ་རྒྱལ་སའི་ཁུལ་གྱི་སྤྱི་ཚོགས་བརྟན་ལྷིང་ལ་ཏང་ཀྲུང་དབྱང་གིས་དོ་ཁུར་ཆེན་པོ་བྱེད་པ་དེ་ནི་མི་དམངས་མང་ཚོགས་ལ་བདེ་སྐྱིད་ལྡན་པའི་ལོ་གསར་ཞིག་གཏོང་རྒྱུ་ཡོང་བའི་ཆེད་དུ་རེད། འདི་ལོ་ནི་ཀྲུང་གོ་གསར་པ་དབུ་བརྙེས་ནས་ལོ་70འཁོར་བའི་ལོ་ཞིག་ཡིན་པས། རྒྱལ་སའི་སྤྱི་ཚོགས་བརྟན་ལྷིང་འགན་ལེན་བྱེད་པར་པེ་ཅིང་གྲོང་ཁྱེར་གྱི་ལས་འགན་གཟི་བརྗིད་ཆེ་བ་དང་། འགན་འཁྲི་ལྕི་བ། ལས་འགན་དཀའ་ཚེགས་ཆེ་བ་བཅས་ཡོད་པས། ཕྱོགས་ཁག་གི་ལས་དོན་ལ་སྤྱི་འདོམས་སྐུལ་འདེད་གཏོང་བ་དང་ལས་འགན་མཐའ་གཅིག་ཏུ་ཡག་པོ་བསྒྲུབས་ནས་ཏང་ཀྲུང་དབྱང་ཐུགས་བློ་བདེ་པོ་དང་རྒྱལ་ཡོངས་མི་དམངས་བློ་བདེ་པོ་ཡོང་བ་བྱེད་དགོས་པའི་ནན་བཤད་གནང་བ་རེད། དཔྱིད་གསར་དུས་ཆེན་འཆར་ལ་ཉེ་བས་པེ་ཅིང་གྲོང་ཁྱེར་དུ་ལོ་གསར་གྱི་རྣམ་པ་ཟབ་ཅིང་། ཁྲོམ་གཞུང་དང་སྲང་ལམ་ཁག་ཏུ་རྣམ་པར་བཀྲ་བའི་ལྒང་བཞུས་བརྒྱན་པ་དང་ཁྱིམ་དུད་ཚང་མས་དཔྱིད་གསར་དུས་ཆེན་དགའ་བས་བསུ་རྒྱུར་སྟ་གོན་བྱེད་བཞིན་མཆིས། ཞི་ཅིན་ཕིང་མདུན་སྒོའི་ཤར་ཁུལ་གྱི་ཚའོ་ཁྲང་སྲང་ལམ་བཞི་པར་ཞབས་ཐང་དུ་ཕེབས་ཏེ་སྲང་ལམ་གྱི་རྣམ་པར་གཟིགས་པ་དང་། ས་ཁོངས་འཆར་འགོད་འཛུགས་སྐྱོང་དང་། གྲོང་ཁུལ་རྙིང་པ་སྲུང་སྐྱོབ། སྡོད་མལ་ཁོར་ཡུག་ལེགས་སུ་གཏོང་བ་སོགས་ཀྱི་གནས་ཚུལ་ངོ་སྤྲོད་གསན་པ་རེད། ཞི་ཅིན་ཕིང་གིས་པེ་ཅིང་གིས་གྲོང་ཁུལ་རྙིང་པ་སྲུང་སྐྱོབ་བཅོས་སྐྱོང་བྱེད་པའི་བསམ་ཕྱོགས་དང་བྱེད་སྟངས་ལ་ཁས་ལེན་གནང་ཞིང་། ཁོང་གིས་གྲོང་ཁྱེར་ཞིག་གི་ལོ་རྒྱུས་ཀྱི་གནའ་ཤུལ་དང་། རིག་གནས་ཀྱི་གནའ་ཤུལ། སྤྱི་ཚོགས་ཀྱི་རིག་གནས་སྣང་ཚུལ་སྣ་ཚོགས་ཀྱི་ནང་དོན་བཅས་ནི་གྲོང་ཁྱེར་གྱི་སྐྱེ་སྟོབས་ཀྱི་ཆ་ཤས་ཤིག་རེད། གྲོང་ཁུལ་རྙིང་པ་སྒྱུར་བཀོད་རིམ་སྤོར་བྱ་རྒྱུ་དེ་ཉིད་ལོ་རྒྱུས་ཀྱི་གནའ་ཤུལ་སྲུང་སྐྱོབ་དང་ལོ་རྒྱུས་ཀྱི་རྩ་བ་ཉར་ཚགས་བྱ་རྒྱུ་དང་གཅིག་གྱུར་ཡོང་བ་བྱེད་པར་སྡོད་མལ་ཁོར་ཡུག་ལེགས་སུ་གཏོང་དགོས་ལ། ལོ་རྒྱུས་དང་རིག་གནས་ཀྱི་ནང་དོན་ལའང་སྲུང་སྐྱོབ་བྱས་ཏེ་ལོ་རྒྱུས་རིག་གནས་དང་དེང་རབས་འཚོ་བ་གཞི་གཅིག་མཉམ་འདྲེས་ཡོང་བ་བྱེད་དགོས་པའི་ནན་བཤད་གནང་བ་རེད། ཚའོ་ཁྲང་སྲང་ལམ་དུ་སྔོན་མ་སྡོད་མལ་གྱི་ཆ་རྐྱེན་ཅུང་ཞན་པ་དང་། ད་ཆ་སྒྱུར་བཀོད་བྱས་རྗེས་སྡོད་མལ་ཁོར་ཡུག་ཧ་ཅང་ལེགས་སུ་ཕྱིན་ནས"པེ་ཅིང་རྙིང་པར་རྣམ་པ་གསར་པ་དང་སྲང་ལམ་རྙིང་པར་འཚོ་བ་གསར་པའི"ཉམས་འགྱུར་མངོན་ཡོད། ཞི་ཅིན་ཕིང་གིས་སྔ་རྗེས་སུ་གྲོང་མིའི་སྒོ་ར་གཉིས་ནང་ཕེབས་ནས་གྲོང་ཁུལ་རྙིང་པ་སྒྱུར་བཀོད་བྱས་རྗེས་ཀྱི་གྲོང་མིའི་སྡོད་ཁང་གི་ཆ་རྐྱེན་ལེགས་སུ་ཕྱིན་པའི་གནས་ཚུལ་མཁྱེན་རྟོགས་གནང་བ་རེད། ཞི་ཅིན་ཕིང་གིས་ཁོང་ཚོའི་འཚོ་བ་ཇི་འདྲ་ཡོད་མེད་དང་། དགུན་དུས་གང་ལ་བརྟེན་ནས་དྲོད་ལེན་བྱེད་ཀྱི་ཡོད་མེད། ཟླ་རེར་གློག་རིན་ག་ཚོད་འགྲོ་གི་ཡོད་མེད། ལོ་གསར་མཁོ་ཆས་གྲ་སྒྲིག་ཟིན་ཡོད་མེད་སོགས་བཀའ་འདྲི་ཞིབ་ཕྲ་གནང་བ་དང་སྦྲགས་ཁོང་ཚོར་འཚོ་བ་བདེ་སྐྱིད་ལྡན་པ་ཡོང་བའི་སྨོན་འདུན་ཞུས་པ་རེད། ཞི་ཅིན་ཕིང་གིས་དགྱེས་ཚོར་ཆེན་པོས་རྒྱ་ཡིག"福"བསྣམས་ནས་སྒོ་སྟེང་དུ་སྦྱར་གནང་བ་དང་དེ་གར་ཡོད་པའི་གྲོང་མི་རྣམས་ལ་ལོ་གསར་གྱི་འཚམས་འདྲི་ཞུས་པ་རེད། ཞི་ཅིན་ཕིང་གིས་ཀྲུང་གོ་གུང་ཁྲན་ཏང་གིས་བརྩོན་ལེན་བྱེད་པ་ནི་མི་སེར་གྱི་འཚོ་བ་སྔར་བས་ལེགས་སུ་གཏོང་རྒྱུ་དེ་རེད་ཅེས་གསུངས་པ་རེད། ཚའོ་ཁྲང་སྲང་ལམ་བཞི་པའི"སྒོ་ར་ཆུང་ངུའི་གྲོས་བསྡུར་ཚོམས་ཆེན"དང་སྡེ་ལས་ཞབས་ཞུའི་ས་ཚིགས་ནི་སྡེ་ཁུལ་གྱི་སྤྱི་པའི་ལས་དོན་གྲོས་བསྡུར་བྱ་ཡུལ་ཞིག་ཡིན་ལ། སྡེ་ཁུལ་ལ་ཞབས་འདེགས་ཞུ་བའི་ལས་འགན་གལ་ཆེན་ཁུར་ཡོད། ཞི་ཅིན་ཕིང་གིས་བྱེད་སྟངས་དེ་རིགས་ལ་བསྔགས་བརྗོད་གནང་བ་རེད། ཁོང་གིས"སྒོ་ར་ཆུང་ངུའི་གྲོས་བསྡུར་ཚོམས་ཆེན"བཙུགས་ནས"གྲོང་མིའི་དོན་དག་གྲོང་མིས་གྲོས་བསྡུར་དང་། གྲོང་མིའི་ལས་དོན་གྲོང་མིས་ཐག་གཅོད་བྱེད་དུ་བཅུག་པ"དེས་སྡེ་ཁུལ་གྱི་གྲོང་མིའི་གཏོགས་ཁོངས་ཀྱི་སེམས་པ་དང་བདག་པོའི་འདུ་ཤེས་ཟབ་ཏུ་འགྲོ་བ་དང་། སྡེ་ཁུལ་གྱི་བཅོས་སྐྱོང་དང་ཞབས་ཞུ་གནད་སྨིན་ཅན་དང་ཞིབ་ཚགས་ཅན་གྱི་ཆུ་ཚད་མཐོ་རུ་འགྲོ་བར་ཕན་པ་ཡོད་ཅེས་གསུངས་པ་རེད། ཞི་ཅིན་ཕིང་གིས་འདི་གའི་གྲོང་མི་རྣམས་ཀྱིས་འཚོ་བའི་ཁོར་ཡུག་གསར་པ་དང་འཚམ་པ་དང་། ཡ་རབས་སྐྱོན་བྲལ་གྱི་འཚོ་བ་སྐྱེལ་སྟངས་འཇགས་པ། གད་སྙིགས་རིགས་དབྱེ་དང་ཁོར་ཡུག་འཕྲོད་བསྟེན་ཡག་པོ་ཡོང་བ་བཅས་བྱ་རྒྱུའི་ཐུགས་རེ་གནང་བ་རེད། དེ་རྗེས་ཞི་ཅིན་ཕིང་གིས་སྡེ་ལས་ཞབས་ཞུའི་ས་ཚིགས་སུ་ཕེབས་ནས་ཁྲོམ་གཞུང་དང་སྡེ་ཁུལ་གྱི་ལས་དོན་མི་སྣ་དང་སྡེ་ལས་ལས་དོན་མི་སྣར་འཚམས་འདྲི་གནང་བ་དང་ཁོང་ཚོར་ལས་གནས་བརྟན་སྲུང་དང་མང་ཚོགས་ལ་སེམས་ཁུར་བྱས་ཏེ་ཚང་མས་དགའ་སྐྱིད་ལྡན་པའི་དཔྱིད་གསར་དུས་ཆེན་ཞིག་གཏོང་རྒྱུ་ཡོང་ཆེད་ཞབས་འདེགས་ཡག་པོ་ཞུ་དགོས་ཞེས་གསུངས་པ་རེད། ཕྱིར་ཕེབས་པའི་ལམ་བར་དུ་ཞི་ཅིན་ཕིང་གིས་རླངས་འཁོར་ནས་བབས་གནང་སྟེ་ལམ་འགྲམ་གྱི་ཟ་ཁང་ཆུང་ཆུང་ཞིག་ནང་ཕེབས་ཏེ་ཟ་ཁང་གི་སྦྱིན་བདག་དང་ལྟོ་ཆས་ཟ་མཁན་དང་བྱམས་བརྩེའི་གླེང་མོལ་གནང་ནས་ཚོང་བྲིན་ཁ་རྒྱུག་མིན་དང་། བཟའ་བཅའི་རྒྱུ་ཆ་གང་ནས་འཐེན་མིན། བྲོ་བ་ཞིམ་མིན་སོགས་མཁྱེན་རྟོགས་གནང་བ་དང་འབྲེལ། ཁོང་ཚོར་བརྒྱ་ཚོང་ཉི་མ་ཤར་ཤར་ཡོང་བའི་སྨོན་འདུན་བཟང་པོ་ཞུས་པ་རེད། དེ་རྗེས་ཞི་ཅིན་ཕིང་གིས་ཟ་ཁང་དེའི་འགྲམ་གྱི་མྱུར་སྐྱེལ་ཞབས་ཞུའི་ས་ཚིགས་ཤིག་ཏུ་ཕེབས་ནས་ལས་ཀ་བྱེད་བཞིན་པའི"མྱུར་སྐྱེལ་ཕོ་གཞོན"ཚོར་གཟིགས་པ་རེད། ཞི་ཅིན་ཕིང་གིས་ཁོང་ཚོར་བྱམས་བརྩེའི་ངང་ཕྱག་བཏང་གནང་བ་དང་སྦྲགས། ཁོང་ཚོའི་ལས་ཀ་དང་འཚོ་བའི་གནས་ཚུལ་བཀའ་འདྲི་གནང་ནས་ཁོང་ཚོར་དཔྱིད་གསར་དུས་ཆེན་སྐྱིད་པོ་ཡོང་བའི་སྨོན་འདུན་བཟང་པོ་ཞུས་ཡོད། ཞི་ཅིན་ཕིང་གིས"མྱུར་སྐྱེལ་ཕོ་གཞོན"ཚོའི་ལས་ཀ་དཀའ་ཚེགས་ཆེན་པོ་རེད། ཞོགས་སྔ་ལངས་དང་དགོང་ཕྱི་ཉལ་ངང་ཆར་རླུང་ལ་མི་འཛེམས་པར་འགྲོ་དགོས་པ་མ་ཟད། དུས་ཆེན་དང་གུང་གསེང་འཆར་རིམ་བཞིན་དེ་བས་ལས་བྲེལ་ཆེ་བས་དཀའ་ཚེགས་ཆེ་ཤོས་ཀྱི་ངལ་རྩོལ་པ་ཞིག་ཡིན་པ་དེས་ཚང་མའི་འཚོ་བར་སྟབས་བདེ་སྐྲུན་གྱི་ཡོད་ཅེས་གསུངས། ཞི་ཅིན་ཕིང་གིས་ལས་ཞུགས་ཀྱི་འཐབ་ཇུས་སྔོན་ལ་ལག་ལེན་བསྟར་རྒྱུ་མཐའ་འཁྱོངས་བྱས་ནས་མི་དམངས་མང་ཚོགས་ཀྱི་ལས་ཞུགས་གནད་དོན་ཐག་གཅོད་བྱ་རྒྱུ་དེ་སྔར་བས་མངོན་གསལ་དོད་པའི་གནས་བབ་ཐོག་བཞག་ནས་ལས་ཞུགས་ལས་གནས་དེ་བས་མང་བ་ཧུར་ཐག་གཏོད་དགོས་པའི་ནན་བཤད་གནང་བ་རེད། ཕྱི་དྲོའི་ཆུ་ཚོད་གསུམ་དང་ཕྱེད་ཀ་ཙམ་ལ་ཞི་ཅིན་ཕིང་རླངས་འཁོར་ལ་བཞུགས་ནས་ཧྲི་ཅིང་ཧྲན་རྒྱལ་སའི་ལྕགས་དང་ངར་ལྕགས་གླིང་ཁུལ་དུ་ཕེབས་པ་རེད། ཞི་ཅིན་ཕིང་པེ་ཅིང་དགུན་དུས་ཨོ་རྩལ་འགྲན་ཚོགས་ཀྱི་འགྲེམས་སྟོན་ལྟེ་གནས་ཀྱི་ཚོམས་ཆེན་དུ་ཕེབས་ནས་པེ་ཅིང་དགུན་དུས་ཨོ་རྩལ་འགྲན་ཚོགས་དང་། དགུན་དུས་དབང་སྐྱོན་ཨོ་རྩལ་འགྲན་ཚོགས་གྲབས་གཉེར་ལས་དོན། ལུས་རྩལ་ཁང་དང་རྨང་གཞིའི་སྒྲིག་བཀོད་ཀྱི་འཆར་འགོད་འཛུགས་སྐྲུན་སོགས་ཀྱི་གནས་ཚུལ་མཁྱེན་རྟོགས་གནང་ཡོད། ཞི་ཅིན་ཕིང་གིས་པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་ཡག་པོ་གཉེར་རྒྱུ་ནི་ཏང་དང་རྒྱལ་ཁབ་ཀྱི་དོན་ཆེན་ཞིག་རེད། ལྗང་མདོག་དང་། མཉམ་སྤྱོད། སྒོ་དབྱེ། སྤྱོད་གཙང་བཅས་ཀྱི་སྒོ་ནས་ཨོ་རྩལ་འགྲན་ཚོགས་གཉེར་བའི་འདུ་ཤེས་ཕྱོགས་ཡོངས་ནས་དོན་འཁྱོལ་བྱེད་པ་མ་ཟད། ལུས་རྩལ་ཁང་རྒྱུན་མཐུད་བེད་སྤྱོད་ཀྱི་གནད་དོན་ཐད་ལའང་བསམ་གཞིག་གང་ལེགས་བྱས་ནས་ཚད་གཞི་མཐོ་བ་དང་སྤུས་ཚད་ལེགས་པའི་སྒོ་ནས་གྲབས་གཉེར་གྱི་ལས་འགན་ཁག་ལེགས་སྒྲུབ་བྱེད་དགོས་ཞེས་གསུངས་པ་རེད། ཡན་ཆིང་འགྲན་ཁུལ་གྱི་ལུས་རྩལ་ཁང་དུས་ཚོད་དམ་འཛིན་ངང་སྐྲུན་བཞིན་ཡོད་པས། ཞི་ཅིན་ཕིང་གིས་བརྙན་ལམ་ནས་ལུས་རྩལ་ཁང་འཛུགས་སྐྲུན་བྱེད་མཁན་དང་སྦྲེལ་མཐུད་གནང་སྟེ། ཁོང་ཚོར་ལོ་གསར་གྱི་འཚམས་འདྲི་གནང་བ་དང་སྦྲགས། དགུན་དུས་ཨོ་རྩལ་འགྲན་ཚོགས་ལུས་རྩལ་ཁང་འཛུགས་སྐྲུན་གྱི་འཐབ་ས་དང་པོར་འབད་འཐབ་བྱེད་མཁན་འཛུགས་སྐྲུན་པ་ཡོངས་ལ་ལྷག་བསམ་ཟོལ་མེད་ཀྱི་འཚམས་འདྲི་ཞུས་པ་རེད། ཞི་ཅིན་ཕིང་གིས་ལུས་རྩལ་ཁང་འཛུགས་སྐྲུན་བྱ་རྒྱུ་ནི་པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་ཡག་པོ་གཉེར་བའི་གལ་ཆེའི་ནང་གི་འགངས་ཆེན་ཞིག་རེད། ཨོ་རྩལ་འགྲན་ཚོགས་ཀྱི་ཚད་གཞི་མཐའ་འཁྱོངས་དང་ལས་ཡུན་ལྡོག་སྒྲིག་བྱས་ནས་ལུས་རྩལ་ཁང་གསར་སྐྲུན་དང་། རྒྱས་སྐྲུན། ལེ་ལག་ཚང་བའི་རྨང་གཞིའི་སྒྲིག་བཀོད་འཛུགས་སྐྲུན་གལ་ཆེན་བཅས་ལ་གོ་རིམ་ལྡན་པའི་ངང་སྐུལ་འདེད་བཏང་ནས་དུས་ཐོག་ཏུ་སྤུས་འབོར་གཉིས་ལྡན་ངང་ལེགས་གྲུབ་བྱེད་དགོས་པ་དང་སྦྲགས་བེད་སྤྱོད་བྱ་རྒྱུའང་འགན་ལེན་བྱེད་དགོས། ཚན་རྩལ་དང་། བློ་གྲོས། ལྗང་མདོགགྲོན་ཆུང་བསྲི་ཚགས་བཅས་ཀྱི་ཁྱད་ཆོས་མངོན་གསལ་དོད་པོ་ཡོང་བར་བྱས་ནས་སྔོན་ཐོན་གྱི་ཚན་རྩལ་བྱ་ཐབས་སྤྱོད་རྒྱུར་དོ་སྣང་བྱེད་པའི་ཁར་ནུས་རྒྱུ་གྲོན་ཆུང་དང་ཁོར་ཡུག་སྲུང་སྐྱོང་གི་བླང་བྱ་དོན་འཁྱོལ་ནན་ཏན་བྱས་ཏེ་སྣོད་བཅུད་ཁོར་ཡུག་དང་རིག་དངོས་གནའ་ཤུལ་སྲུང་སྐྱོང་བྱས་ནས་ཀྲུང་གོའི་ཉམས་འགྱུར་མངོན་པར་བྱེད་དགོས་པའི་ནན་བཤད་གནང་བ་རེད། དགུན་དུས་ཨོ་རྩལ་འགྲན་ཚོགས་སྒྲིག་འཛུགས་ཨུ་ལྷན་གྱི་གཞུང་ལས་ཁང་ཆེན་དུ་ཞི་ཅིན་ཕིང་གིས་པེ་ཅིང་དགུན་དུས་ཨོ་རྩལ་འགྲན་ཚོགས་སྒྲིག་འཛུགས་ཨུ་ལྷན་གྱི་ལས་དོན་མི་སྣ་དང་དང་བླངས་པའི་འཐུས་མིར་གཟིགས་པ་དང་འབྲེལ་འཚམས་འདྲིའང་གནང་བ་རེད། ཞི་ཅིན་ཕིང་གིས་པེ་ཅིང་དགུན་དུས་ཨོ་རྩལ་འགྲན་ཚོགས་དང་དགུན་དུས་དབང་སྐྱོན་ཨོ་རྩལ་འགྲན་ཚོགས་གཉེར་རྒྱུ་ནི་ལས་སླ་པོ་ཞིག་མིན་པ་དང་དོན་སྙིང་གལ་ཆེན་ལྡན་པས། "ལོ་བརྒྱ་གཉིས"ཀྱི་འབད་འཐབ་དམིགས་ཚད་མངོན་འགྱུར་བྱ་རྒྱུ་དང་ཧ་ཅང་མཐུན་པ་དང་དུས་རབས་གསར་པའི་པེ་ཅིང་གི་འཕེལ་རྒྱས་ལ་སྒུལ་ཤུགས་གསར་པ་བསྣན་ཡོད། པེ་ཅིང་འདི་ཉིད་རྒྱལ་སྤྱིའི་ཐོག་དབྱར་དུས་དང་དགུན་དུས་ཀྱི་ཨོ་རྩལ་འགྲན་ཚོགས་གཉིས་ཀ་གཉེར་མྱོང་བའི་གྲོང་ཁྱེར་འབའ་ཞིག་དེར་འགྱུར་རྒྱུ་རེད། ང་ཚོས་ཁ་དན་ཚིག་གནས་དང་བྱ་སྤྱོད་ལ་གྲུབ་འབྲས་ཐོབ་པར་བྱས་ཏེ་ལས་དོན་ཏན་ཏིག་དང་གོ་རིམ་བཞིན་སྤེལ་ནས་རྩལ་འགྲན་གྱི་གཟེངས་བསྟོད་རྟགས་མ་ལེན་དགོས་ལ་བསམ་པའི་གཟེངས་བསྟོད་རྟགས་མ་དང་སྤྱོད་གཙང་གི་གཟེངས་བསྟོད་རྟགས་མའང་བླངས་ཏེ་འཛམ་གླིང་ཡོངས་ལ་བཞག་པའི་བརྗིད་ཆེའི་དམ་བཅའ་སྒྲུབ་དགོས། དགུན་དུས་ཨོ་རྩལ་འགྲན་ཚོགས་གཉེར་བ་ནི་པེ་ཅིང་དང་། ཐེན་ཅིན། ཧོ་པེ་བཅས་མཉམ་དུ་འཕེལ་རྒྱས་འགྲོ་རྒྱུར་སྐུལ་འདེད་གཏོང་བའི་དམ་འཛིན་བྱ་གཞི་གལ་ཆེན་ཞིག་ཡིན་པས། ངེས་པར་དུ་གཅིག་གྱུར་འཆར་འགོད་དང་ལག་ལེན་བསྟར་ནས་པེ་ཅིང་དང་ཧོ་པེ་མཉམ་དུ་འཕེལ་རྒྱས་ཡོང་བར་བྱེད་དགོས་ཞེས་གསུངས་པ་རེད། དེ་རྗེས་ཞི་ཅིན་ཕིང་གིས་རྒྱལ་ཁབ་ཀྱི་དགུན་དུས་ལུས་རྩལ་སྦྱོང་བརྡར་ལྟེ་གནས་སུ་ཕེབས་ཏེ་ཐག་ཐུང་མྱུར་ཤུད་ཁང་དུ་འགྲེམས་པང་དང་ཟུང་འབྲེལ་གྱིས་མྱུར་སྟབས་འཁྱགས་ཤུད་དང་གར་སྟབས་འཁྱགས་ཤུད་རྣམ་གྲངས་ཀྱི་ངོ་སྤྲོད་གསན་རྗེས། འཁྱགས་ཤུད་ཁང་དུ་རྒྱལ་ཁབ་མྱུར་སྟབས་འཁྱགས་ཤུད་དང་གར་སྟབས་འཁྱགས་ཤུད་རུ་ཁག་གི་སྦྱོང་བརྡར་བྱས་ཚུལ་ལ་གཟིགས་ཞིབ་གནང་བ་རེད། ཞི་ཅིན་ཕིང་གིས་ཁོང་ཚོར་ཚན་རིག་དང་མཐུན་པའི་སྦྱོང་བརྡར་དང་བདེ་འཇགས་ལ་དོ་སྣང་བྱེད་དགོས་པའི་བཀའ་མངགས་གནང་བ་རེད། ཞི་ཅིན་ཕིང་གིས་ཁོང་ཚོར་འཇོན་ཐང་ཅན་འདེམས་སྒྲུག་དང་གསོ་སྐྱོང་ཡག་པོ་བྱ་རྒྱུར་མཐོང་ཆེན་བྱས་ཏེ་རྒྱལ་ཁབ་ཆེད་གཟི་བརྗིད་བརྩོན་ལེན་བྱེད་པའི་གཟི་བརྗིད་ཀྱི་བསམ་པ་ཟབ་ཏུ་གཏོང་བ་དང་གྲུབ་འབྲས་ཡག་པོ་གཏོད་པའི་དད་སེམས་བརྟན་དུ་བཏང་ནས་དཀའ་སྤྱད་སྦྱོང་བརྡར་དང་། ནུས་ཤུགས་ཡོད་རྒུས་འགྲན་བསྡུར་གྱི་གྲ་སྒྲིགགྲུབ་འབྲས་ཡག་པོ་གཏོད་པ་བཅས་བྱས་ཏེ་ཚད་བརྒལ་གསར་པ་ཡོང་བའི་བརྩོན་ལེན་བྱེད་དགོས་པའི་ལྕག་སྐུལ་གནང་བ་རེད། ཞི་ཅིན་ཕིང་གིས་ལུས་རྩལ་སྟོབས་ཆེར་སོང་ན་རྒྱལ་ཁབ་སྟོབས་ཆེར་འགྲོ་བ་དང་། རྒྱལ་ཁབ་སྟོབས་ཆེར་སོང་ན་ལུས་རྩལ་སྟོབས་ཆེར་འགྲོ་ཐུབ། ལུས་རྩལ་བྱ་གཞག་འཕེལ་རྒྱས་གཏོང་རྒྱུ་ནི་ཀྲུང་གོའི་ཕུགས་འདུན་མངོན་འགྱུར་བྱེད་པའི་ནང་དོན་གལ་ཆེན་ཞིག་ཡིན་པ་མ་ཟད། ཀྲུང་ཧྭ་མི་རིགས་རླབས་ཆེན་བསྐྱར་དར་ཆེད་སེམས་ནུས་གཅིག་ཏུ་སྒྲིལ་བའི་བསམ་པའི་སྟོབས་ཤུགས་ཆེན་པོ་མཁོ་འདོན་ཡང་བྱེད་ཐུབ་ཅེས་ནན་བཤད་གནང་བ་རེད།
མི་དམངས་དྲ་བའི་འཕྲིན། སྟོན་གྱི་བུ་མོ་དལ་བུར་བགྲོད་བཞིན་ཡོད་ལ། གནའ་གྲོང་ལྷ་སར་ཡང་སྟོན་དུས་ཀྱི་རྣམ་པས་རིམ་པར་ཁེངས་བཞིན་ཡོད་པ་རེད། སྟོན་འགོ་ཚུགས་རྗེས། ཉིན་དཀར་གྱི་ཉི་འོད་ཡིན་ན་ཡང་། དྲོ་ཚད་ཅུང་ཙམ་ཞན་དུ་གྱུར་ཡོད་པ་རེད། སྒེའུ་ཁུང་ཕྱི་རོལ་དུ་བལྟས་ན། གསེར་མདོག་ལམ་མེར་འཕྲོ་བ་ནི་རླུང་གིས་གཡོ་བའི་ནས་ཞིང་ཞིག་དང་འདྲ་བར། གསེར་མདོག་གི་ཆུ་རིས་ཤིག་འཕྱུར་བཞིན་གདའ། སྟོན་ཁ་ནི་གསེར་མདོག་ཡིན་ལ། དེ་བས་ཀྱང་ལོ་ལེགས་བྱུང་བའི་དུས་ཚིགས་ཤིག་ཡིན། ཉིན་ཤས་བསྟུད་མར། ལྷ་ས་གྲོང་ཁྱེར་ཆུ་ཤུར་རྫོང་གི་ལས་རིགས་ཁག་གི་ལས་བྱེད་མང་ཚོགས་ཀྱིས་སྟོན་དུས་ཀྱི་གནམ་གཤིས་བཟང་པོ་དང་མཉམ་དུ། ལོ་ལེགས་ཀྱི་དགའ་སྤྲོས་ཡོངས་སུ་ཁེངས་ཡོད་པ་རེད། འོང་སྐོར་ཡང་ལོ་ལེགས་འབྱུང་བའི་རྟགས་མཚན་ལྡན་པའི་དུས་ཚིགས་ཀྱི་རྣམ་པ་ཞིག་ཡིན་པ་རེད། 2014ལོའི་ཟླ་11ཚེས་11ཉིན། འོང་སྐོར་དུས་ཆེན་ནི་རྒྱལ་སྲིད་སྤྱི་ཁྱབ་ཁང་གིས་ཆོག་མཆན་ཐོབ་པ་བརྒྱུད། རེས་སྐོར་བཞི་པའི་རྒྱལ་ཁབ་རིམ་པའི་མངོན་མིན་རིག་གནས་ཤུལ་བཞག་གི་མིང་གཞུང་དུ་བཅུག་པ་རེད། ཆུ་ཤུར་རྫོང་དུ་བསྐྱོད་རྗེས། གཞུང་ལམ་ཕྱོགས་གཉིས་ཀྱི་ཞིང་ཁ་རུ། ས་གནས་དེ་གའི་མང་ཚོགས་ཀྱིས་རང་མོས་ངང་རུ་དཔུང་བསྒྲིགས་ནས་ཆོས་དཔེ་འཁུར་བ་དང་། བསང་གཏོང་བ། ཞལ་འདོན་བྱེད་པ། ཞིང་ཁར་བསྐོར་བ་སོགས་ནས་འོང་སྐོར་གྱི་བྱེད་སྒོ་སྤེལ་བཞིན་ཡོད་པ་རེད། བྱེད་སྒོ་མཇུག་རྫོགས་རྗེས། བཙས་མ་རྔ་འགོ་ཚུགས་པ་རེད། ཆུན་བུ་རེ་རེ་བཞིན་བརྔས་ནས་སར་འཇོག་བཞིན་འདུགརྒྱང་མི་རིང་བ་ཞིག་ན། མི་མང་པོ་ཞིག་གིས་ཆུན་བུ་དེ་དག་འདྲུད་འཐེན་འཁོར་ལོའི་ཐོག་དབོར་ནས་བྲེལ་ཟིང་ཧ་ཅང་ཆེ་བའི་ངང་ཚུལ་སྣང་ཡོང་། ཞིང་ཁར་ངལ་རྩོལ་བྱེད་པའི་གནམ་མ་གྲོང་ཚོའི་ཨ་ཁུ་སྐལ་བཟང་ལགས་ཀྱིས"ད་ལོ། ཆར་ཆུ་འབེལ་བའི་དབང་གིས་ལོ་ཏོག་ཡག་པོ་འདུག་པས། ལོ་ལེགས་ཡོང་ངེས་རེད་འདུག"ཅེས་ཟེར། 
མི་དམངས་དྲ་བའི་འཕྲིན། ལོ་ལྟར་འོང་སྐོར་ཆོ་ག་ནི་ཕལ་ཆེར་བོད་ཟླ་5པ་དང་6པའི་བར་ནས་སྨིན་གྲབས་ཡོད་པའི་དུས་སུ་སྤེལ་གྱི་ཡོད། འོང་སྐོར་དང་དམངས་སྲོལ་འདྲ་མིན་གྱི་བྱེད་སྒོ་ལས་གྲུབ་པའི་འོང་སྐོར་དུས་ཆེན་ནི་བོད་ལྗོངས་ཀྱི་ལྷ་ས་དང་། གཞིས་ཀ་རྩེ། ལྷོ་ཁ་སོགས་ཀྱི་ས་ཁུལ་དང་གྲོང་ཁྱེར་ལ་དར་བཞིན་ཡོད་ཅིང་། དེ་ནི་བོད་ལྗོངས་ཀྱི་ཞིང་པ་ཚོས་ཆར་ཆུ་དུས་སུ་འབབ་པ་དང་། འབྲུ་རིགས་སྣ་ལྔ་ལོ་ལེགས་འབྱུང་བར་གསོལ་བ་འདེབས་པའི་དུས་ཆེན་གལ་ཆེན་ཞིག་རེད། བོད་ལྗོངས་ཀྱི་ས་ཁུལ་སོ་སོའི་ས་བབ་མཐོ་དམན་མི་འདྲ་ལ། གནམ་གཤིས་ཀྱང་འདྲ་མིན་ཡིན་པས། ནས་འབྲུ་སྨིན་པའི་དུས་ཀྱང་གཅིག་མཚུངས་མིན་པས། འོང་སྐོར་དུས་ཆེན་གྱི་དུས་ཚོད་ནི་གྲོང་ཚོ་སོ་སོས་ས་གནས་དེ་གའི་འབྲུ་རིགས་སྨིན་དུས་ལ་གཞིགས་ནས་གཏན་འཁེལ་བྱེད་ཀྱི་ཡོད། ལམ་འགྲམ་དང་སྲང་ལམ་དུ་ཁྱིམ་ཚང་སོ་སོས་སྔ་མོ་ནས་བསང་གཏོང་འགོ་བརྩམས་པ་དང་། འོང་ཁ་སྐོར་བའི་རུ་ཁག་ལམ་ཁར་ཁྱིམ་དུད་རེ་རེ་བརྒྱུད་སྐབས་ཁྱིམ་ཚང་དེའི་ཕོ་མོ་རྒན་གཞོན་ཚང་མ་སྒོ་འགྲམ་དུ་ལངས་ནས་འཛུམ་མདངས་རྒྱས་པའི་ངང་ནས་འོང་སྐོར་རུ་ཁག་ལ་ལག་པ་གཡུགས་གཡུགས་བྱེད་པ་དང་སྦྲགས་བཀྲ་ཤིས་རྟེན་འབྲེལ་གྱི་སྨོན་ཚིག་སྒྲོག་པ་དང་བསོད་ནམས་གསོག་གི་ཡོད། འོང་སྐོར་དང་གསོལ་འདེབས་མཛད་སྒོ་མཇུག་བསྒྲིལ་རྗེས། རིག་རྩལ་འཁྲབ་སྟོན་དང་རོལ་རྩེད་བྱེད་སྒོ་རྒྱུན་མཐུདངང་ཉིན་2སྤེལ་ལ། མི་དམངས་བཀྲ་ཤིས་པ་དང་བདེ་སྐྱིད་ལྡན་པའི་ངང་ནས་ལོ་ལེགས་སྟོན་སྡུད་ལ་སྔོན་བསུ་བྱེད་ཀྱི་ཡོད་པ་རེད། 
མི་དམངས་དྲ་བའི་འཕྲིན། ཉེ་ཆར། ཀྲུང་དབྱང་དྲིལ་བསྒྲགས་པུའུ་དང་། ཀྲུང་དབྱང་ཤེས་དཔལ་སྲོལ་གཏོད་གཞུང་དོན་ཁང་གིས་"ཟླ་མཆོད་དང་། རྒྱལ་སྟོན། དགུ་པའི་ཚེས་དགུ་བཅས་དུས་ཆེན་གྱི་རིག་གནས་བྱེད་སྒོ་སྒྲིག་འཛུགས་དང་སྤེལ་རྒྱུའི་སྐོར་གྱི་བརྡ་ཐོ་"བཀྲམ་སྟེ། དུས་ཆེན་རིང་གྲོང་ཁྱེར་དང་གྲོང་གསེབ་མང་ཚོགས་ཀྱི་བསམ་པའི་རིག་གནས་འཚོ་བ་སྔར་བས་ཕུན་སུམ་ཚོགས་སུ་བཏང་ནས་བཀྲ་ཤིས་འཆམ་མཐུན་གྱི་དུས་ཆེན་གྱི་རྣམ་པ་ཞིག་གཏོད་རྒྱུའི་ཐད་བཀོད་སྒྲིག་བྱས་ཡོད་པ་རེད། བརྡ་ཐོའི་ནང་དུས་ཆེན་གྱི་རིག་གནས་བྱེད་སྒོ་སྤེལ་སྐབས་ཞི་ཅིན་ཕིང་གི་དུས་རབས་གསར་པའི་ཀྲུང་གོའི་ཁྱད་ཆོས་ཀྱི་སྤྱི་ཚོགས་རིང་ལུགས་ཀྱི་དགོངས་པ་མཛུབ་ཁྲིད་དུ་བྱས་ཏེ། དར་ཆ་སྒྲེང་བ་དང་། མི་སེམས་གཅིག་སྒྲིལ། མི་གསར་སྐྱོང་བ། རིག་གནས་དར་སྤེལ། གཟུགས་བརྙན་ངོམ་པ་བཅས་ཀྱི་འགན་འཁྲི་དང་ལས་འགན་ལ་དམ་པོར་དམིགས་པ་དང་། སྤྱི་ཚོགས་རིང་ལུགས་ཀྱི་ལྟེ་བའི་རིན་ཐང་ལྟ་བས་སྣེ་ཁྲིད་དུ་བྱ་རྒྱུ་མཐའ་འཁྱོངས། གསར་བཟོའི་རང་བཞིན་གཞན་སྒྱུར་དང་གསར་གཏོད་ཀྱི་རང་བཞིན་འཕེལ་རྒྱས་མཐའ་འཁྱོངས། དཔེ་སྟོན་སྐུལ་ཁྲིད་དང་རྒྱ་ཁྱབ་ངང་ཞུགས་རྒྱུ་ཟུང་འབྲེལ་བྱ་རྒྱུ་མཐའ་འཁྱོངས། འདུ་ཤེས་ཀྱི་བྱ་ཐབས་གསར་གཏོད། དུས་རབས་ཀྱི་ཁྱད་ཆོས་དང་གསོན་ཤུགས་ཕུན་སུམ་ཚོགས་པོ་ལྡན་པའི་དུས་ཆེན་གྱི་རིག་གནས་བྱེད་སྒོ་ཇུས་འགོད་ཞིབ་ཚགས་དང་རྒྱ་ཁྱབ་སྤེལ་བ་བཅས་བྱས་ནས་དུས་ཆེན་གྱི་རིག་གནས་དུས་རབས་གསར་པ་དང་དེ་བས་འཚམ་པ་དང་། བླང་བྱ་གསར་པ་དང་མཐུན་པ། རྣམ་པ་གསར་པ་ངོམ་པ་དང་། བྱེད་སྒོའི་ནང་ཞུགས་པ་བརྒྱུད་མི་དམངས་མང་ཚོགས་ལ་རིག་གནས་ཀྱི་ཐོབ་ཚོར་དང་བདེ་སྐྱིད་ཚོར་སེམས་ཡོང་བར་བྱེད་པ་དང་སྦྲགས"གདེང་ཚོད་བཞི"བརྟན་དུ་གཏོང་དགོས་པའི་ནན་བཤད་བྱས་ཡོད་པ་རེད། བརྡ་ཐོའི་ནང་ཟླ་མཆོད་དང་། རྒྱལ་སྟོན། དགུ་པའི་ཚེས་དགུ་བཅས་དུས་ཆེན་གྱི་ཁྱད་ཆོས་དང་ཟུང་འབྲེལ་དམ་ཟབ་བྱས་ཏེ། དུས་ཆེན་རིག་གནས་ཀྱི་བརྗོད་དོན་གཙོ་བོ་འབུར་དུ་ཐོན་པ་དང་། དུས་ཆེན་གྱི་རིག་གནས་ནང་དོན་སྔོག་འདོན་བྱེད་དགོས། ཟླ་མཆོད་དུས་ཆེན་རིང་། ནང་མི་ལྷན་འཛོམས་དང་བཀྲ་ཤིས་ལོ་ལེགས་ཀྱི་བརྗོད་དོན་གཙོ་བོ་འབུར་དུ་ཐོན་པ་དང་། ཟླ་མཆོད་ལྒང་བཞུའི་འདུ་ཚོགས་དང་། རོལ་དབྱངས་སྙན་ངག་འདུ་ཚོགས། དམངས་སྲོལ་འགྲེམས་སྟོན། མངོན་མིན་རིག་གནས་ཤུལ་བཞག་འགྲེམས་སྟོན། ཞིམ་ཟས་མྱོང་རོལ། གསུང་རབ་གྱེར་འདོན་སོགས་ཀྱི་བྱེད་སྒོ་སྒྲིག་འཛུགས་བྱས་ནས་ཁྱིམ་ཚང་ཁྲི་སྟོང་མང་པོ་བདེ་སྐྱིད་ལ་རོལ་བའི་དུས་ཆེན་གྱི་རྣམ་པ་གཏོད་དགོས། རྒྱལ་སྟོན་དུས་ཆེན་རིང་། ཀྲུང་གོ་གསར་པ་དབུ་བརྙེས་ནས་ལོ་69འཁོར་བར་རྟེན་འབྲེལ་ཞུ་རྒྱུར་དམ་པོར་དམིགས་ནས་རྒྱལ་དར་སྒྲེང་བའི་མཛད་སྒོ་དང་། བརྗོད་དོན་གཙོ་བོའི་འགྲེམས་སྟོན། རིག་རྩལ་འཁྲབ་སྟོན། ཡིག་གཟུགས་དང་རི་མོ་འབྲི་བ་སོགས་ཀྱི་རྒྱལ་གཅེས་སློབ་གསོའི་བྱེད་སྒོ་སྒྲིག་འཛུགས་བྱས་ཏེ། མི་རྣམས་ཀྱིས་བློ་སེམས་གཅིག་མཐུན་གྱིས་ཀྲུང་གོའི་ཕུགས་འདུན་གཏོད་པའི་སྤྲོ་སེམས་དང་སྟོབས་ཤུགས་འཕེལ་བར་བྱེད་དགོས། དགུ་པའི་ཚེས་དགུའི་དུས་ཆེན་རིང་། རྒན་བཀུར་རྒན་སྐྱོང་དང་ཀུན་སྤྱོད་བཟང་ཞིང་བྱམས་བརྩེ་ལྡན་པའི་བརྗོད་དོན་གཙོ་བོ་འབུར་དུ་ཐོན་པ་བྱས་ནས་འཚམས་འདྲི་དང་། དང་བླངས་ཞབས་ཞུ། ཐང་ཆེན་ཞབས་བྲོ། གླུ་གཞས་འགྲན་བསྡུར་སོགས་ཀྱི་རིག་རྩལ་བྱེད་སྒོ་སྒྲིག་འཛུགས་བྱས་ཏེ། རྒན་བཀུར་རྒན་སྐྱོང་གི་སྲོལ་བཟང་དར་སྤེལ་གཏོང་དགོས། བྱེད་སྒོ་སྤེལ་སྐབས་གཙོ་བོ་ལོ་རྒྱུས་རིག་གནས་ཀྱི་ཁྲོམ་གཞུང་དང་སྤྱི་གླིང་སོགས་ལ་བརྟེན་ནས་གྲོང་ཁྱེར་དུས་ཆེན་གྱི་རིག་གནས་བྱེད་སྒོ་སྤེལ་དགོས་པ་དང་། ཞིང་པའི་བསམ་པའི་ཉམས་འགྱུར་ལེགས་སུ་གཏོང་རྒྱུར་དམིགས་ནས་གྲོང་གསེབ་དུས་ཆེན་གྱི་རིག་གནས་བྱེད་སྒོ་སྤེལ་དགོས་པ། དྲ་སྦྲེལ་གྱི་འཐབ་ས་སྤྱད་དེ་དྲ་རྒྱའི་དུས་ཆེན་གྱི་རིག་གནས་བྱེད་སྒོ་སྤེལ་དགོས་པ། སྤྱི་པའི་རིག་གནས་སྒྲིག་བཀོད་སྤྱད་ནས་དུས་ཆེན་རིག་གནས་ཀྱི་ནུས་པ་བརྒྱུད་བསྒྲགས་བྱེད་དགོས་པ། གཞོན་ནུ་ལོ་ཆུང་ལ་ཕྱོགས་ནས་དུས་ཆེན་གྱི་རིག་གནས་བྱེད་སྒོ་སྤེལ་དགོས་ཞེས་ཁ་གསལ་བཏོན་ཡོད་པ་རེད། བརྡ་ཐོའི་ནང་ས་གནས་ཁག་གི་ཏང་ཨུད་དྲིལ་བསྒྲགས་པུའུ་དང་ཤེས་དཔལ་སྲོལ་གཏོད་གཞུང་དོན་ཁང་གིས་སྤྱི་འདོམས་མཐུན་སྦྱོར་ལ་ཤུགས་སྣོན་རྒྱག་པ་དང་། འབྲེལ་ཡོད་སྡེ་ཚན་དང་ཚན་པའི་ཧུར་སེམས་སྐོང་འཐེན་གང་ལེགས་བྱེད་པ། འགན་འཁྲི་དང་ལས་འགན་ཁ་གསལ་བཟོ་བ། འགན་འཁྲི་རང་འཁུར་དང་རང་འགན་གཙང་སྒྲུབ་བྱེད་པ། ཤེས་དཔལ་དང་གྲོན་ཆུང་དར་སྤེལ་གཏོང་བ་དང་། མང་ཚོགས་ལ་ཕྱོགས་རྒྱུ་མངོན་གསལ་དོད་པ། བདེ་འཇགས་དང་གོ་རིམ་ལྡན་པའི་འགན་ལེན་བྱེད་པ། བཀྲ་ཤིས་འཆམ་མཐུན་གྱི་རྣམ་པ་གཏོད་པ་བཅས་བྱས་ནས་དུས་ཆེན་གྱི་རིག་གནས་བྱེད་སྒོ་ཏན་ཏན་ཏིག་ཏིག་སྤེལ་ཏེ་གསོན་ཉམས་དོད་པ་དང་ཕན་འབྲས་ཐོན་པ་བྱེད་དགོས་པའི་བླང་བྱ་བཏོན་ཡོད་པ་རེད།